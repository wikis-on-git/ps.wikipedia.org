

ورښتي ځنګلونه هغو ځنګلونو ته ویل کېږي چې هسکې او تاج‌پوښه ونې، مرطوب نباتات، لیانا او اېپي‌فایت ولري او اورلګېدنه په‌کې رامنځ‌ته نه‌شي. ورښتي ځنګلونه په دوو ډولونو «استوایي ورښتي ځنګلونه او معتدل ورښتي ځنګلونه» باندې وېشلای شو، خو نور ډولونه هم لري.

داسې اټکل کېږي چې ګواکې د ټولو ژوندیو نوعو له 40 تر 75 سلنه د ورښتي ځنګلونو اصلي موجودات دي. کېدای شي د استوایي ورښتي ځنګلونو د نباتاتو میلیون ډولونه، حشرې او مایکرواورګانیزمونه لا هم کشف شوي نه‌وي. استوایي ورښتي ځنګلونه «د ځمکې غمي» او «د نړۍ تر ټولو ستر درملتون» په نامه یادېږي، دا ځکه چې د طبیعي درملو یو پر څلورمه برخه په دغو ځنګلونو کې کشف شوې ده.<ref name="Variables">{{cite web|url=http://www.rainforests.net/variables.htm|title=Rainforests.net – Variables and Math|access-date=2009-01-04|url-status=dead|archive-url=https://web.archive.org/web/20081205135329/http://www.rainforests.net/variables.htm|archive-date=2008-12-05}}</ref><ref>{{cite web|url=http://www.animalcorner.co.uk/rainforests/rainforests.html|title=Rainforests at Animal Center|publisher=Animalcorner.co.uk|date=2004-01-01|access-date=2012-08-26|url-status=dead|archive-url=https://web.archive.org/web/20120708045901/http://www.animalcorner.co.uk/rainforests/rainforests.html|archive-date=2012-07-08}}</ref>

ورښتي ځنګلونه او همدا راز د ورښتي ځنګلونو اصلي ډولونه، د ځنګل‌وهنې او په پایله کې یې د نباتاتو د اصلي ځای له منځه تللو او د اټموسفیر د ککړتیا له‌امله، په چټکۍ سره د نابودېدلو په حال کې دي.<ref>{{cite web|url=http://rainforests.mongabay.com/0908.htm|title=Impact of Deforestation – Extinction|publisher=Rainforests.mongabay.com|access-date=2012-08-26}}</ref>

== تعریف ==
ورښتي ځنګلونه هغو ځنګلونو ته ویل کېږي چې هسکې او تاج‌پوښه ونې، د رطوب لوړه کچه، نمجن نباتات، د تویې شویو پاڼو یو نمجن قشر، لیانا او اېپي‌فایت ولري او اورلګېدنه په‌کې رامنځ‌ته نه‌شي. د ورښتي ځنګلونه لویه برخه استوایي یا معتدل ورښتي ځنګلونه دي، خو د نیمه‌استوایي ورښتي ځنګلونو، ساحلي ورښتي ځنګلونو، په ورېځو پوښل شوي ځنګلونو، د انګورو ګڼ تاکونو او ان وچ ورښتي ځنګلونو په څېر نور ډولونه هم لري.<ref name="WTMA">{{cite web|title=Rainforests|url=https://www.wettropics.gov.au/rainforest|publisher=Wet Tropics Management Authority|access-date=9 July 2021}}</ref><ref name="Qld.">{{cite web|title=Rainforests|url=https://www.qld.gov.au/environment/plants-animals/habitats/rainforests|publisher=The State of Queensland|access-date=9 July 2021}}</ref><ref name="OEH">{{cite web|title=Rainforests|url=https://www.environment.nsw.gov.au/threatenedSpeciesApp/VegFormation.aspx?formationName=Rainforests|publisher=New South Wales Government Office of Environment and heritage|access-date=9 July 2021}}</ref><ref name="dpipwe">{{cite web|title=Dry Rainforest|url=https://dpipwe.tas.gov.au/conservation/conservation-on-private-land/bush-information-management/identify-your-bush-type/bush-with-a-tree-layer-made-up-of-trees-that-are-not-eucalypts/dry-rainforest|publisher=Tasmanian Government Department of Primary Industries, Parks, Water and Environment|access-date=9 July 2021}}</ref><ref name="NSW">{{cite web|title=Western Sydney Dry Rainforest|url=https://www.environment.nsw.gov.au/resources/nature/EECinfoWesternSydneyDryRainforest.pdf|publisher=New South Wales Governemt Department of Planning, Industry and Environment|access-date=9 July 2021}}</ref>

=== استوایي ورښتي ځنګلونه ===
استوایي ورښتي ځنګلونه هغو ځنګلونو ته ویل کېږي چې اقلیم یې تود او مرطوب وي او د پام‌وړ وچ فصل ونه‌لري او په ټولیز ډول، د استوا کرښې په شمالي او سویلي 10 درجو عرض‌البلد ترمنځ پراته دي. د کال په ټولو میاشتو کې د تودوخې میاشتنۍ منځنۍ درجه شاوخوا 18°C (64°F) ده. د کلني ورښت منځنۍ کچه له 168cm (66in) څخه کمه نه‌ده او کېدای شي له 1,000cm (390in) څخه هم زیاته شي، په داسې حال کې چې، په ټولیز ډول، د 175cm (69in) او 200cm (79in) ترمنځ پاتې کېږي.<ref>Susan Woodward. [http://www.radford.edu/~swoodwar/CLASSES/GEOG235/biomes/rainforest/rainfrst.html Tropical broadleaf Evergreen Forest: The rainforest.] {{webarchive|url=https://web.archive.org/web/20080225054655/http://www.radford.edu/~swoodwar/CLASSES/GEOG235/biomes/rainforest/rainfrst.html|date=2008-02-25}} Retrieved on 2008-03-14.</ref><ref name="Newman, Arnold 2002">Newman, Arnold. The Tropical Rainforest : A World Survey of Our Most Valuable Endangered Habitat : With a Blueprint for Its Survival. New York: Checkmark, 2002. Print.</ref>

د نړۍ ډېري استوایي ځنګلونه د موسمي ټاپو له موقعیت سره تړلي دي، چې د بین‌الاستوایي متقاربې سیمې په نامه هم یادېږي. د استوایي مرطوبو ځنګلونو لویه برخه په استوایي سیمو کې د رأس‌السرطان او رأس‌الجدي مدارونو ترمنځ پرته ده. استوایي ورښتي ځنګلونه د اسیا په سویل‌ختیځ کې (له میانمار (برما)) څخه نیولې تر فلیپین، مالیزیا، اندونیزیا، نوې پاپوا ګینه او سریلانکا پورې او همدا راز د افریقا د صحرا په سویلي هېوادونو کې له کامرون څخه نیولې تر کانګو (د کانګو ورښتي ځنګل) پورې، په سویلي امریکا (لکه: د آمازون ورښتي ځنګل)، مرکزي امریکا (لکه: بوسَواس، سویلي یوکاتان ټاپووزمه-اېل پتن-بلیز-کالاکمول)، اسټرالیا او د ارام سمندر په ټاپوګانو (لکه: هاوایي) کې پراته دي. استوایي ځنګلونه «د ځمکې سږي» په نامه یادېږي، که څه هم اوس‌مهال څرګنده شوې ده چې ورښتي ځنګلونه د ضیایي ترکیب له‌لارې د ځمکې د اټموسفیر د خالص اکسېجن لږه برخه رامنځ‌ته کوي.<ref>Hobgood (2008). [http://geog-www.sbs.ohio-state.edu/courses/G230/hobgood/ASP230Lecture24.ppt Global Pattern of Surface Pressure and Wind.] {{webarchive|url=https://web.archive.org/web/20090318021749/http://geog-www.sbs.ohio-state.edu/courses/G230/hobgood/ASP230Lecture24.ppt|date=2009-03-18}} [[Ohio State University]]. Retrieved on 2009-03-08.</ref><ref>Broeker, Wallace S. (2006). "Breathing easy: Et tu, O<sub>2</sub>." Columbia University [http://www.columbia.edu/cu/21stC/issue-2.1/broecker.htm Columbia.edu]</ref><ref>{{Cite journal|doi=10.1007/BF00890069|title=Deforestation and land use in the Brazilian Amazon|journal=Human Ecology|volume=21|pages=1–21|year=1993|last1=Moran|first1=Emilio F.|s2cid=153481315}}</ref>

=== معتدل ورښتي ځنګلونه ===
استوایي ځنګلونه د ځمکې یوه ستره برخه پوښوي، خو معتدل ورښتي ځنګلونه د نړۍ یوازې په یوشمېر سیمو کې شتون لري. معتدل ورښتي ځنګلونه په معتدلو سیمو کې رامنځ‌ته شوي دي. دغه ځنګلونه په شمالي امریکا (د ارام سمندر شمال‌لوېدیځ، آلاسکا، بریتېش کولمبیا، واشنګټن، اورېګُن او کالېفورنیا)، اروپا (د بریتانیا ټاپوګانې لکه د اېرلنډ او سکاتلنډ ساحلي سیمې، د ناروې سویلي سیمې، د آدریاتیک د ساحل په اوږدو کې د بالکانونو ځینې لویدېځې سیمې او همدا راز ګالیسیا او د ګرجستان او ترکیې ساحلي برخو په څېر د تور سمندرګي ختیځې سیمې)، ختیځې اسیا (د چین سویلې سیمې، د تایوان غرنۍ سیمې، د جاپان او کوریا ډېري برخې، د ساخالین ټاپو او د روسیې د لېرې ختیځ ساحل شاوخوا سیمې)، سویلي امریکا (د چیلي سویلي سیمې) او همدا راز په اسټرالیا او نیوزیلنډ کې پراته دي.<ref>{{cite web|url=http://www.marietta.edu/~biol/biomes/temprain.htm|title=The Temperate Rainforest}}</ref><ref>{{cite journal|last1=Link|first1=Timothy E.|last2=Unsworth|first2=Mike|last3=Marks|first3=Danny|title=The dynamics of rainfall interception by a seasonal temperate rainforest|journal=Agricultural and Forest Meteorology|date=August 2004|volume=124|issue=3–4|pages=171–191|doi=10.1016/j.agrformet.2004.01.010|bibcode=2004AgFM..124..171L}}</ref><ref>{{cite journal|last1=Cunningham|first1=S. C.|last2=Read|first2=J.|title=Do temperate rainforest trees have a greater ability to acclimate to changing temperatures than tropical rainforest trees?|journal=New Phytologist|date=January 2003|volume=157|issue=1|pages=55–64|doi=10.1046/j.1469-8137.2003.00652.x|pmid=33873691|doi-access=free}}</ref>

=== وچ ورښتي ځنګلونه ===
د وچو ورښتي ځنګلونو د ونو تاج‌پوښه او هسک پوړ د نورو ورښتي ځنګلونو په پرتله لږ څه پرانېستی ده او د ورښت کچه یې ټیټه ده (630 تر 1,100mm (25 تر 43in)). دغه ځنګلونه، په ټولیزه توګه، د ونو دوه پوړونه لري.<ref>{{cite web|last1=Coleby-Williams|first1=Jerry|title=Kumbartcho Dry Rainforest|url=https://www.abc.net.au/gardening/factsheets/kumbartcho-dry-rainforest/12828434|website=Gardening Australia|publisher=ABC|access-date=6 May 2022|date=2020}}</ref><ref>{{cite web|date=2004|title=Identification of Rainforest: Field Guide|url=https://www.environment.nsw.gov.au/resources/pnf/OGRFreviewFieldGuide.pdf|website=Department of Environment and Conservation|publisher=NSW Government|access-date=6 May 2022}}</ref>

== د نړۍ پر اقلیم باندې اغېزه ==
یو طبیعي ورښتي ځنګل د کاربن‌دای‌اکساید لوړ مقدار خپروي او جذبوي. د نړۍ په کچه، اوږدمهال سیلانونه، په تقریبي توګه، په انډول حالت کې دي، داسې چې یو ناښورول شوی ورښتي ځنګل به د اټموسفیر د کاربن‌دای‌اکساید پر کچو باندې کوچنۍ خالصه اغېزه پرېږدي، که څه هم کېدای شي نورې اقلیمې اغېزې هم ولري (د بېلګې په توګه: د اوبو د بخاراتو په جریان اچولو سره د ورېځو پر رامنځ کولو باندې اغېزه). اوس‌مهال هېڅ کوم ورښتي ځنګل موندلای نه‌شو چې ښورول شوی نه‌وي. د انسان له‌خوا ځنګل‌وهنه، او همدا راز د اورلګېدنې او وچکالۍ په څېر نور لاملونه (طبیعي یا د انسان له‌لوري)، چې په پایله کې یې «ونه» مري، په اغېزمنه توګه، د ورښتي ځنګلونو له‌خوا د کاربن‌دای‌اکساید د خپرېدو لامل ګرځي. د ځیني اقلیمي موډلونو (چې کارکړنه یې د تعاملي نباتاتو له‌لارې ده) د وړاندوینې له‌مخې، په شاوخوا ۲۰۵۰ز کال کې به د آمازون ورښتي ځنګل د وچکالۍ له‌امله له‌منځه ځي، ځنګلونه به تر ریښو پورې وچ او په لوړه کچه کاربن‌دای‌اکساید به په اټموسفیر کې خپور شي.<ref>{{cite web|url=http://www.grida.no/CLIMATE/IPCC_TAR/wg1/pdf/TAR-03.PDF|title=Grida.no|access-date=2012-08-26}}</ref><ref>{{cite news|url=http://www.theage.com.au/articles/2004/03/06/1078464675256.html?from=storyrhs|location=Melbourne|work=The Age|title=Drought may turn forests into carbon producers|date=2004-03-06}}</ref><ref name="Malhi">{{cite journal|last1=Malhi|first1=Yadvinder|last2=Grace|first2=John|title=Tropical forests and atmospheric carbon dioxide|journal=Trends in Ecology & Evolution|date=August 2000|volume=15|issue=8|pages=332–337|doi=10.1016/s0169-5347(00)01906-6|pmid=10884705}}</ref><ref name="trgac">{{cite book|doi=10.1093/acprof:oso/9780198567066.003.0002|chapter=Twenty-first century atmospheric change and deforestation: Potential impacts on tropical forests|title=Tropical Forests and Global Atmospheric Change|year=2005|last1=Cramer|first1=Wolfgang|last2=Bondeau|first2=Alberte|last3=Schaphoff|first3=Sibyll|last4=Lucht|first4=Wolfgang|last5=Smith|first5=Ben|last6=Sitch|first6=Stephen|pages=17–30|publisher=Oxford University Press|isbn=978-0-19-856706-6}}</ref><ref>{{cite journal|last1=Baccini|first1=A.|last2=Walker|first2=W.|last3=Carvalho|first3=L.|last4=Farina|first4=M.|last5=Sulla-Menashe|first5=D.|last6=Houghton|first6=R. A.|title=Tropical forests are a net carbon source based on aboveground measurements of gain and loss|journal=Science|date=13 October 2017|volume=358|issue=6360|pages=230–234|doi=10.1126/science.aam5962|pmid=28971966|doi-access=free|bibcode=2017Sci...358..230B}}</ref><ref name="Lewis">{{cite journal|last1=Lewis|first1=S. L.|last2=Phillips|first2=O. L.|last3=Baker|first3=T. R.|last4=Lloyd|first4=J.|last5=Malhi|first5=Y.|last6=Almeida|first6=S.|last7=Higuchi|first7=N.|last8=Laurance|first8=W. F.|last9=Neill|first9=D. A.|last10=Silva|first10=J. N. M.|last11=Terborgh|first11=J.|last12=Torres Lezama|first12=A.|last13=Vásquez Martinez|first13=R.|last14=Brown|first14=S.|last15=Chave|first15=J.|last16=Kuebler|first16=C.|last17=Núñez Vargas|first17=P.|last18=Vinceti|first18=B.|title=Concerted changes in tropical forest structure and dynamics: evidence from 50 South American long-term plots|journal=Philosophical Transactions of the Royal Society of London. Series B: Biological Sciences|date=29 March 2004|volume=359|issue=1443|pages=421–436|doi=10.1098/rstb.2003.1431|pmid=15212094|pmc=1693337}}</ref><ref>{{cite journal|last1=Cox|first1=P. M.|last2=Betts|first2=R. A.|last3=Collins|first3=M.|last4=Harris|first4=P. P.|last5=Huntingford|first5=C.|last6=Jones|first6=C. D.|title=Amazonian forest dieback under climate-carbon cycle projections for the 21st century|journal=Theoretical and Applied Climatology|date=June 2004|volume=78|issue=1–3|page=137|doi=10.1007/s00704-004-0049-4|bibcode=2004ThApC..78..137C|s2cid=5122043}}</ref>

== پوړونه ==
په ټولیزه توګه، هر استوایي ورښتي ځنګل یوشمېر پوړونه لري، چې هر یوه کې یې بېلابېل نباتات او ژوي ژوند کوي. د بېلګې په توګه کولای شو د څرګند، تاج‌پوښه، لاندېني پوړ او د ځنګل غولي له پوړونو څخه نوم واخلو.<ref>{{cite journal|last1=Denslow|first1=J S|title=Tropical Rainforest Gaps and Tree Species Diversity|journal=Annual Review of Ecology and Systematics|date=November 1987|volume=18|issue=1|pages=431–451|doi=10.1146/annurev.es.18.110187.002243}}</ref><ref>{{cite journal|title=A Physiognomic Classification of Australian Rain Forests|first1=Len|last1=Webb|author-link=Leonard Webb (academic)|journal=Journal of Ecology|publisher=British Ecological Society : Journal of Ecology Vol. 47, No. 3, pp. 551-570|date=1 Oct 1959|volume=47|issue=3|pages=551–570|doi=10.2307/2257290|jstor=2257290}}</ref>

=== څرګند پوړ ===
څرګند پوړ لږشمېر ډېرې لویې ونې لري چې ورته «څرګندې ونې» ویل کېږي، له ټولیز تاج‌پوښه پوړ څخه اوچته وده کوي او جګوالی یې له 45 څخه تر 55m پورې رسېږي، که څه هم خورا لږشمېر ډولونه یې تر 70 او 80m پورې هم وده کوي. د څرګند پوړ ونې د تودوخې هغو لوړو درجو او غښتلو بادونو پر وړاندې چې په ځینو سیمو کې د تاج‌پوښه پوړ دپاسه رامنځ‌ته کېږي، مقاومت لري. ګوربت، بورا، ښاپېرک او د بېزوګانو ځینې ډولونه په دغه پوړ کې ژوند کوي.<ref>{{cite book|last=Bourgeron|first=Patrick S.|editor=Frank B. Golley|title=Tropical Rain Forest Ecosystems. Structure and Function|year=1983|edition=14A|series=Ecosystems of the World|publisher=Elsevier Scientific|isbn=0-444-41986-1|pages=29–47|chapter=Spatial Aspects of Vegetation Structure}}</ref><ref>{{cite web|url=http://www.nativetreesociety.org/worldtrees/sea_ei/malaysia/sabah2005.htm|title=Sabah|publisher=Eastern Native Tree Society|access-date=2007-11-14}}</ref>

=== تاج‌پوښه پوړ ===
په تاج‌پوښه پوړ کې د لویو ونو ستره برخه شامله ده چې په ټولیزه توګه یې جګوالی له 30m (98ft) څخه تر 45m (148ft) پورې رسېږي. د بیولوجیکي تنوع تر ټولو متراکمه سیمې د یوه ځنګله په تاج‌پوښه پوړ کې د موندلو وړ دي او هغه داسې یو پوښښ دی چې د ونو څانګې او پاڼې په پورتنیو برخو کې سره نږدې شوې دي. د ځینو اټکلونو له‌مخې، په تاج‌پوښه پوړ کې کابو د نباتاتو د ټولو ډولونو کابو 50 سلنه پرته ده. اېپي‌فایتي نباتات د ونو ساقو او څانګو پورې نښلي او اوبه او منرالونه د باران له هغو څاڅکو او پاتېشونو څخه ترلاسه کوي چې پر ملاتړو نباتاتو باندې راټولېږي. موسمي ژوي هم، هغو ته ورته، په تاج‌پوښه پوړ کې موندل کېږي، خو لا زیات متنوع دي. باور پر دې دی چې د حشراتو د ټولو ډولونو له جملې څخه یو پر څلورمه برخه د ورښتي ځنګلونو په تاج‌پوښه پوړ کې شتون لري. له ډېرې اوږدې مودې راهیسې پوهانو اټکل کاوه چې تاج‌پوښه پوړ یو ستر استوګنځی دی، خو د سپړاوي لپاره یې په وروستیو کلونو کې علمي مېتودونه پنځولي دی. ۱۹۱۷ز کال ؤ چې طبیعت‌پوه ویلیام بیبې څرګنده کړه چې، «د ژوندانه یوه بله لویه وچه شته چې باید کشف شي، د ځمکې پر مخ نه، بلکې د ځمکې له سطحې څخه 1 تر 200 فوټه پورې پورته واقع شوې ده او پراخوالی یې تر زرګونو مایل مربع پورې رسېږي». د دغه استوګنځي په هکله رښتینې څېړنه په ۱۹۸۰ز لسیزه کې پیل شوه، کله چې ساینس‌پوهانو تاج‌پوښه پوړ ته د رسېدو لپاره مېتودونه رامنځ‌ته کړل (د بېلګې په توګه: د لیندۍ په مرسته د ونو څوکو ته د پړو ویشتل). د تاج‌پوښه پوړ په هکله څېړنې لا هم په لومړنیو پړاوونو کې دي، خو د ونو تر ټولو هسکو څانګو ته د رسېدو په موخه د بالونونو او هوایي بېړیو کارونه او د ځنګل د غولي په پوړ کې د واټونو او دروندکښو وسایطو جوړولو په څېر نور مېتودونه هم شتون لري. له هوایي بېړیو یا ورته هوایي کړنلارو څخه په ګټې‌اخېستنې سره د استوایي ځنګلونو تاج‌پوښه پوړ ته د لاسرسي موندلو ساینس ته «دندرونوتیک» ویل کېږي.<ref>{{Cite web|url=http://dendronautics.org/|archiveurl=https://web.archive.org/web/20060614070953/http://www.dendronautics.org/|url-status=dead|title=dendronautics|archivedate=June 14, 2006}}</ref>

== سرچينې ==
