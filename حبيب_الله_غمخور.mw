[[Image:Ghamkhor.jpg|thumb|289px|حبيب الله غمخور]]
<font face="Tahoma">
ښاغلې حبيب  الله غمخور  د ۱۹۵۶ ز کال د جون د مياشتې پر 15مه نېټه د ارزګان ولايت د ترينکوټ په ښار کې نړۍ ته سترګي روڼي کړي دي . 
 
== <font face="Pashto Kror Asiatype">زده کړې ==
<font face="Tahoma">په ۱۹۶۳ ز کال د ترينکوټ د سيدال خان په  لېسه کې شامل او په ۱۹۷۵ ز کال کې یې پايته ورسوه .  د کانکور د ازمويني نه وروسته په ۱۹۷۶ ز کال د کندهار عالي دارالمعلمين کې شامل شو،لومړۍ صنف  يې چې ورته ۱۳  صنف هم وایي له امتحانه وروسته خلاص کړ  او ۱۴ صنف ته کامياب شو .  په ۱۹۷۸ ز کال داپريل په ۲۷ نيټه دافغانستان دخلق دموکراتيک گوند دولتې واک ترلاسه کړ ، ده په همدغه کال دسپتمبر په مياشت کې د تاريخ په رشته کښې د لوړو زدکړو لپاره د پخواني شوروي اتحاد ته ولېږدول شو.  په ۱۹۸۵ ز کال د تاريخ په رشته کې د ورونژ  له دولتي پوهنتون څخه د ماسټرۍ د ډيپلوم دترلاسه کولو وروسته وطن ته راستون شو . 


== <font face="Pashto Kror Asiatype">دندې ==
<font face="Tahoma">د قومونو او قبايلو چارو په وزارت کې لومړی د مدير بيا د کوچيانو د رياست د معاون او وروسته د ۱۹۸۶ ز کال څخه تر ۱۹۹۲ ز کال پورې یې  د کوچانو د رياست درئيس  دنده په غاړه درلوده .  

<font face="Tahoma">له ۱۹۹۲ ز کال نه وروسته د سياسي اختلاف، اوکورنۍ جګړې د ناخوالو له امله د خپل ډوله زيات شمېر افغانانو په څیر وطن پرېښودو ته اړ  شو، له هيوادنه یې دروسې په لور حرکت وکړ او روسې ته ولاړ.  

<font face="Tahoma">د ۱۹۹۷  زکال ددسمبر د مياشتې په ورستيو ورځو کې سويډن ته ورسید.  

<font face="Tahoma">د ۱۹۹۷ زکال راپه دې خوا د سويډن د مالمو په ښار کې اوسيږي .  داڅوکاله کيږې  چې په اروپايي هېوادو کې د افغاني کلتوري ټولنو سره په ګډه د افغانستان د کلتور د ژوندي ساتلو، غښتلتيا او افغان جګړې ځپلي ولس د حقوقو څخه د ملاتړ په خاطر په فرهنګي او سياسي هلو ځلو کې  فعاله ونډه اخلي .  ګڼې  مقالې یې ليکلي چې په سويډن  کې د(( پيوستون )) (( نوې هيلې ))، د ايران - سويډن گډه خپروني  « مانا»، « اواي زن ايران »، ((کيوان افغان )) افغاني نشريه په امريکا کې، ((افغان رساله)) چې له کاناډانه خپرېږې اودافغانانوپه مټ دجوړوشوو و يب پاڼولخوا خپرېږي . 

<font face="Tahoma">لومړنۍ ليکنې یې په پخواني شوروي اتحاد کې د اقتصادي ستونزو له امله په روسي ژبه پيل کړې چې د هغه ښار د ((کمونار)) او ((ملدوی کمون)) په ورځپاڼو ، د سولې او سوسياليزم په مجله کې چاپ شويدي .

<font face="Tahoma">په افغانستان کې یې د خدای بخښلي امين افغانپور د هېواد د وتلي ژورنالست او ليکوال په هڅو د ((هېواد)) ورځپانې او ((جرګې)) مجلې کې ځينې مقالې خپري شوي دي .


== <font face="Pashto Kror Asiatype">فرهنګي کارونه ==
<font face="Tahoma">په سويډن کې دافغانانو دعلمی او فرهنگي مرکز او دوستۍ دفرهنگې ټولني رئيس په توگه دنده پر مخ بيا يي.   په سويډن کې یې د ايران دعلمي او فرهنگي ټولني دمشرتابه جرگې غړيتوب درلود .  په سويډن کې د افغانانو د علمي او فرهنګي مرکز لخواد خپريدونکې خپروني (( نوې هيله )) چې د ۲۰۰۱ ز کال راپدې خوا په دو مياشتوکې يو ځل خپريږي  مسوول مدير دی .  په سويډن کې یې د فرهنګي چوپړونوڅخه دبېلګې په ډول دغه لاندني  يادونې وړ دي:

##<font face="Tahoma">په ۲۰۰۱ ز کال د جون په يولسمه نېټه دهيواد د نامتو شاعر او سياستپوه ګل پاچا (( الفت )) په هکله نړۍ وال علمي سيمينار جوړونه.
##<font face="Tahoma">په ۲۰۰۳ ز کال د مۍ په مياشت کې (( د عبدالباري جهاني سره يو ماښام ))  په نامه د مشاعرې غونډه چي د سويډن برسيره د اروپايي هيوادونو څخه زيات شمير شاعرانو ، اديبانو ، او فرهنګپالو په خپل ګډون ښکلې کړې وه  .
##<font face="Tahoma">د اروپاد نورو ښارونو په فرهنګي محافلو او غونډو کې  یي فعاله ونډه اخيستې ده . 
##<font face="Tahoma">په ۲۰۰۱ کال کې په اروپا او امريکا کې دميشته روڼ اندو سره يو ځاې دافغاني روښنفکرانو دنړۍ وال سازمان (ملي جرگې) ټولنې په جوړولو کې یې  فعاله ونډه درلوده او دهمدغی ټولنې دمشرتابه جرگې په غړيتو ب ومنل شو .
##<font face="Tahoma">په ۲۰۰۵    زکال  یې دپښتو ژبې دلوې عالم او علامه رشاد صاحب  په ياد دمالمو په ښار کې نړيوال سمينار جوړ کړ پدغه سمينار کې په اروپاکې افغان ليکوالو او بهرنيو پوهانو،سياست والو او دسويډن هيواد پارلماني او دولتي استازو فعاله ونډه درلوده .
##<font face="Tahoma">د ۲۰۰۲م کال  دسويډن دپارلماني او محلي ارگانو لپاره دمالمو په ښارکې دڅلوروناحيو دټاکنو دگډ کميسيون غړيتوب لري  ،داروپادپارلمان لپاره او اوس بيا دسويډن دپارلمان او محلي ارگانو لپاره دټاکنو هغه پخوانۍ دنده لري  .

<font face="Tahoma">فعلأ دمالمو دښار  په يوه ناحېه کې چې  د ((قومونو او دولتي ارگانو تر منځ دمناسبو اړيکو دټينگولو او دهمدې ناحې داوسېدونکوسره دمرستو)) په نامه يادېږي  دولتي دنده لري .

<font face="Tahoma">متاهل دی خوماشومان  نلري .

<font face="Tahoma">په فارغ وخت کي په فرهنگې کارونو مصروف دی او ليکنې کوي.


== <font face="Pashto Kror Asiatype">چاپ شوي آثار ==
<font face="Tahoma">
تر اوسه یې لومړۍ کتاب د((ډيورنډ کرښه يادناسور زخم)) په نامه چاپ ته د چمتو کولو په حالت کې دۍ ، چې فعلأ دبينوا ويب پاڼې په برېښنايي کتابتون کې پروت دی. دنړۍ او افغانستان په مطبوعاتو کې یې تر ((۱۰۰)) زياتې مقالې خپرې شوې دي  . 
<font face="Tahoma">
پښتو یې مورنۍ ژبه ده په دري او روسي ژبو روانې خبرې او ژباړنې کوي او  په سويډني  ژبه کې هم ښه  لاس رسې لري.
