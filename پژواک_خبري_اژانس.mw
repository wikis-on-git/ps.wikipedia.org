{{غځول}}
'''پژواک خبري اژانس''' په افغانستان کې لومړنى خپلواک خبري اژانس دى، چې د هېواد له ګوټ ګوټ څخه ورځنۍ پېښې تر پوښښ لاندې نيسي  <ref>http://www.pajhwok.com/about2.asp</ref>

د پژواک کلمه په [[پښتو]] او [[دري]] ژبو کې د "انعکاس" په مانا ده. د پژواک ژورنالستانو د اژانس د نوم اېښودنې په اړه دزياتو غونډو په ترڅ کې هڅه وکړه، ترڅو داسې يو نوم وټاکي، چې ملي يوالى ټينګ او د اژانس د فعاليت موخه په ډاګه کړي، له همدې امله د "پژواک" کلمه د دې اژانس دنوم په توګه وټاکل شوه.

پژواک د يوې ځانګړې پروژې په توګه د اساسي قانون د تاريخي لويې جرګې د پوښښ لپاره د ٢٠٠٣ زېږديز کال د د سمبر په مياشت کې په کار پيل وکړ او د ٢٠٠٤ کال د اپرېل په مياشت کې د يوه خپلواک خبري اژانس په توګه جوړ شو، چې مرکزي دفتر يې په [[کابل]] کې دى.

دا مهال پژواک خبري اژانس ورځني خبرونه او فيچري راپورونه په پښتو ،دري اوانګليسي ژبو کورنيواو بهرنيو مينه والو ته چمتو کوي .

پژواک داتو سيمه ييزو دفترونو او په هېوادکې دننه او بهر د خبريالانو د يوې پراخې شبکې په لرلو او همدارنګه د عاميانه ژبې په کارولو سره يو بې سارى خبري پوښښ لري .

د پژواک په ګډون کوونکيو کې د [[افغانستان]] وتلې راډيويي دستګاوې ، ټلويزيوني شبکې ، ورځپاڼې او اونيزې شاملې دي .

دولتي اوخصوصي ادارې، نادولتي سازمانونه او له هېواد نه بهر موسسې ، چې دافغانستان له مسايلو سره علاقه لري، د پژواک خبري اژانس په خبري سرويس اتکا لري .

پژواک په بشپړه توګه يوه خپلواکه اداره ده، ددې اژانس ټول مسوولين او کارکوونکي افغانان دي او د افغانانو له خوا اداره کيږي. پژواک په هيڅ يوې سياسي ډلې او يا کوم سوداګريز سازمان پورې تړلى نه دى .

==سرچينې==
{{reflist}}

[[وېشنيزه:افغاني رسنۍ]]
