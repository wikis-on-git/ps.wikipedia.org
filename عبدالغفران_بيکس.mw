مرحوم عبدالغفران بيکس صيب!!!

زۀ حيران يم چي څۀ ؤليکم. کۀ د مرحوم د تعارف پۀ لړ کښي قلم له تيزي ورکؤم نو هم دا سوال راته پيدا کيږي چي ولي مرحوم يؤ ګمنام سړے ؤ چي د تعارف مختاج دے. خو نه داسي نۀ ده. د مرحوم شخصيت يو ښکاره شخصيت ؤ. او د هغه د قابليت اندازه د هغۀ د ليک نۀ لګي. کومو حضراتو چي د مرحوم ليک ليدلے کتلے وي هغوي به خامخا قائل وي. زۀ پۀ تعارفي سلسله کښي پدي بحث نۀ کؤم چي بيکس صيب د کومي پائي اديب شاعر ؤ. ځکه چي د دغي څيز ضرورت نۀ محسوسوم. البته دا ښکاره کؤل ضروري دي چي دي د کؤم ځاے ؤ او څوک ؤ؟

راځي چي پۀ لانديني ليک کښې وګورو!!!

عبد الغفران بيکس پۀ ډاګۍ محله الداد خيل تحصيل و ضلع صوابۍ کښي پۀ ۱۹۲۲ کښي زيږيدلي ؤ. هغوي خپل تعلمي سلسله د خپل والد صيب نه ډير پۀ کم عمر کښي شروع کړې وه چي ډيره ډيره زر ئي ترقي وکړه خو افسوس چي د لسم جماعت پۀ دوران کښي پري داسي بيمارۍ حمله اوکړه چي آخر کارد دغي بيمارۍ پۀ وجه دارالبقا ته رخصت شؤ. ولي سره د دي غټ مرضه هم دوي خپله تعليم سلسه پري نۀ ښوده. او MAD ئي اوکړه.

پيشه

د مرحوم ټول وخت د بچو پۀ خدمت کښي د استاذۍ پۀ شکل سکلونو کښې تير شوي ؤ. مرحوم خپله ډيوټي ډيره پۀ ايماندرۍ او محنت سره کړي وه. او حلق ئي اوس هم ستائينه کوي.

د مرحوم ابائي پيشه زمينداري وه د دوئ اکثر حلق تعليم يافته دي. هم دغه وجه ده چي پۀ بيکس صيب باندي د تعليم اثر ؤ اګر چي د زميندارۍ پۀ کاروبار د دوئ ښۀ ګوزاره کيګي او کيده، ليکن مرحوم پۀ قوم هم مئن ؤ. او هغوي دا غوښتله چي پښتون قام دي هم د نورو ترقي يافته قامونو سره اوږه پۀ اوږه شي پدي وجه هغوي د بچو خدمت خپل فرض ګڼلو.


عمر

د مرحوم عمر تقريبا ۴۶ کاله ؤ. د قد قامت پۀ لحاظ برابر ؤ او د ډيري بيمارۍ پۀ وجه د بدن نه ډېر سپک ؤ. او د جوثي رنګ ئي تور والي ته مائل شوي ؤ.


خوئي

د مرحوم اکثر وخت به پخپله خاموشی کښې تيريدۀ. خبري به ئي ډيري کمي کولي د ضرورت خبري به ئي هم پۀ ډير لنډ وخت کښې تر سره کؤلي. د هغوي خندا پۀ هيڅ وخت کښي پۀ بړق بړق نۀ وه کۀ ډيره د خندا خبره وه نو مسکے به شؤ. دغه شان د هغوي پۀ لار تتل اؤ کتل هم ډېر عجيبه ؤ، داسي به روان ؤ چي زما پۀ خيال به تري ميږي هم نۀ وي ازار شوي ......


شعر و شاعري

د ورکوټوالي نه د مرحوم د پښتو ادب سره مينه وه. اوس هم د هغوي پۀ زوړ ليک کښې د ورکوټوالي اشعار شته دے. د ورکوټوالي اشعار ئي هم پۀ ډيره اعلي پيمانه صحيح دي او داسي معلوميږي لکه چي دا هم د پوخ عمر اشعار دي. د مرحوم نظم او نثر دواړه ځان له خپل اوچت مقام لري چي الله تعالي ډير کمو حلقو ته دا اعزاز ورکړي دي .
د مرحوم د نثر کتاب "زړۀ چاودي" به ډير زر تاسو د www.pukhto.net نه تر لاسه کړي


کتابونه

د مرحوم دوه کتابونه چاپ دي چي دواړه اوس ناياب دي 

نظم --------------- سمندر
نثر --------------- زړۀ چاودي

خپل ليک د بيکس صيب پۀ دي شعر ختموم 

                                  ستا يادونه مي پۀ زړۀ کښي داسي خخ دي 
                                  لکه زنګ وخلي ميخ پۀ زوړ لرګي کـــښي

نوټ!!!   د دي ليک ډير برحه د کتاب "زړۀ چاودي" د سريزي نه ماخوذ شويده. (مننه)

ظهور احمد ظهور
ډاګي محله زانکي خيل
تحصيل و ضلع صوابۍ
