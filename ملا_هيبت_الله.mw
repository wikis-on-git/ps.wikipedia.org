{{Infobox Officeholder
|honorific-prefix = '''[[مولوي]]'''
|name          = هبت الله اخونزاده
|image         = 
|caption       = 
|office        = 
|term_start    = 25  می 2016	
|term_end      = 
|predecessor   = [[ملا اختر محمد منصور]]	
|birth_date    = {{Circa|1966|1971}}<br/>(aged 45–50)<ref name="BBC-36375975"/>
|birth_place   = [[کندهار ولايت]], [[افغانستان]]<ref name="BBC-36375975"/>
|death_date    = 
|party         = 
|alma_mater    = 
|religion      =   [[سني اسلام]]
|allegiance    = 
*[[Afghan Mujahideen|Mujahideen]]
*[[حرکت انقلاب اسلامي]]
*[[د طالبانو اسلامي غورځنگ]]
|serviceyears  = 2016-
|rank          = سپريم کمانډر
|battles       = 
}}
'''ملا هبت الله'''<ref>http://shahamat-farsi.com/?p=29663</ref> [[د طالبانو اسلامي غورځنګ]] غړی، او د [[ملا محمد عمر]] اخوند له مړیني وروسته د نوي اعلان شوي مشر [[ملا اختر محمد منصور]] لومړی مرستیال ټاکل شوی دی.
ملا هبت الله آخوند د ملا اختر منصور د مرستیال په توګه له ټاکنې مخکې د [[پاکستان]]ي ستخباراتو له لوری نیول شوی و.
باوري سرچینې وایی، چې ملاهیبة الله اخوند، چې دیني عالم دی، د ملا اختر منصور  د مرستیال په توګه له ټاکنې لس ورځې وړاندې  پاکستاني استخباراتو په  کوټه ښار کې نیولې و او لس ورځې یې له ځان سره ساتلې و،  سرچینه وايي: وروسته  له هغې یې راخوشی کړ، چې کله نوموړی  د ملا اختر محمد منصور  مرستیالي ومنله  او د سولې اړوند په ځینو خبرو کې له پاکستاني استخباراتو سره موافقې ته رسیدلې دی.
د هبة الله د نیولو په اړه سرچینه وايي:  زه پردې باور یم، چې [[پاکستان]] د ملا عمر د ځایناستي او د هغه مرستیالانو په اړه وار له مخه خبر و، نوموړی یې ځکه نیولی و، چې  د وضعیت په اړه یې سر  ورخلاص کړي او خپلې سپارښتنې ورته وکړي.  <ref>http://www.arzasht.com/?p=2748</ref>

==د پخواني امیر د کورنۍ رد ځواب==
په دا وروستیو کې داسې غږیز پیغامونه او لیکلي پیغامونه یو لړ ویب سایټونو ته د پخواني وژل شوي مشر ملا محمد عمر اخوند د کورنۍ د غړو له خوا لېږل شوي چې په کې ویل شوي چې د ملا اختر محمد منصور مشري ورته د منلو نه ده.  <ref>http://www.taand.com/archives/53019</ref>

==د طالبان د مشر په توګه ټاکل کیدنه==
د [[طالبان|طالبانو]] تحریک د [[ملا اختر محمد منصور]] مرګ تایید ګړي او ملا هبت الله یې خپل د نوي مشر په توګه ټاکلی دی.<ref>[http://www.bbc.com/persian/afghanistan/2016/05/160525_k02-taliban-new-leader د طالبانو د نوی مشر ټاکیل کیدل]</ref>
د افغانستان د اسلامي امارت رهبري شوری چې د ګڼ شمیر علماء کرامو، د تفسیر او احادیثو د استادانو، متدینو سیاست پوهانو او جهادي تجربې د خاوندانو معتبره شوری ده د یوه مجلس په دائرولو سره چې د اهل الحل و العقد له شرعي اعتبار څخه برخمن و، وروسته له ژور فکر، تدبر او هر اړخیز دیني او جهادي مصلحت سنجولو یي محترم شیخ الحدیث مولوي هبت الله اخندزاده د اسلامي امارت د نوي زعیم په حیث د شوری د ټولو اعضاء په اتفاق تعین او د شرعي امیر په حیث یي ورسره بیعت وکړ، همدرارنګه ملا سراج الدین حقاني او د امیرالمؤمنین ملا محمدعمر مجاهد رحمه الله زوی مولوي محمد یعقوب یې د مرستیالانو په حیث تعین شول. 
http://rohi.af/fullstory.php?id=45858
==د ملا رسول ډلې له خوا نه منل==
په پاکستان کې د طالبانو د کوټې د شورا له لوري د ملا هبت الله اخوندزاده د مشرۍ له اعلانه څو ساعته وروسته د طالبانو یوې ډلې اعلان وکړ چې د هبت الله مشري نه مني. د اسوشیتید پریس خبري اژانس د راپور له مخې د طالبانو په منځ کې د منصور اصلي مخالفې ډلې، چې مشري یې ملا محمد رسول اخوند کوي، د هبت الله مخالفت لا نه دی کړی خو رسول ته وفادارو ویلي چې د هبت الله مشري به ونه مني. دوی ویلي چې په پاکستان کې هبت الله د طالبانو د شورا له لوري په ازاد ډول نه دی غوره شوی. د هبت الله دا مخالفان د افغانستان په هرات ولایت کې نسبتاً زیات فعال دي او د منصور له پلویانو سره یې خونړۍ نښتې کړي دي. د رسول مرستیال ملا عبدالمنان نیازي وویل چې دوی به د هبت الله مشري په هماغو علتونو ونه مني چې د منصور مشري یې نه وه منلې. ده وویل:«هبت الله د پاکستان مېشتو او د پاکستان تر اغېز لاندې طالبانو د وړې ډلې له لوري ټاکل شوی دی. دوی په افغانستان کې نفوذ نه لري.» ملا عبدالمنان نیازي همداراز وویل:«له ملا اختر محمد منصور او ملا هبت الله سره زموږ ستونزه یو شی ده. موږ د اختر منصور دښمنان نه وو، له هغې طریقې سره مخالف وو چې نوموړی پرې وټاکل شو، او دا ده بیا دوی سره کښېناستل او یو بل یې وټاکه…. موږ به یې د نوي مشر په توګه ونه منو مګر دا چې ټول دیني عالمان او قومي مشران سره کښېني او نوی مشر وټاکي.» ویل کېږي چې هبت الله یو دیني عالم دی، زیات پېژندل شوی نه دی او کم کفایته دی. هغوی چې دی یې مخکې کړی دی غواړي چې اصلي واک د سراج الدین حقاني په لاس کې وي خو د دې لپاره چې حقاني په دې بدنام دی چې د پاکستان د پوځ او استخباراتو لپاره کار کوي، نوموړی یې مرستیال ټاکلی دی خو باور کېږي چې اصلي واک به په لاس کې لري.

==طالبانو ته د افغانستان د حکومت پیغام==
د طالبانو له لوري د نوي مشر له ټاکل کېدو وروسته د افغانستان حکومت دې ډلې ته اعلان وکړ چې یا جګړه پای ته ورسوي او یا د جګړې سختو پایلو ته تیار واوسي. د افغانستان د حکومت دا پیغام د ولسمشر غني مرستیال ویاند سید ظفر هاشمي په ټویټر کې خپور کړی دی. هاشمي ویلي، نوي شرایط د طالبانو بېلابېلو ډلو ته د جګړې د بندولو او سوله ییز ژوند د پیلولو لپاره موقع برابره کړې او که دوی له دې موقع ګټه وانخیسته حال به یې هغسي وي چې د دوی د مشر(اختر منصور) شو.

==سرچینې==
{{Reflist}}
{{طالبان}}
[[وېشنيزه:طالبان]]
[[وېشنيزه:افغان طالبان]]
[[وېشنيزه:افغان جنگسالاران]]
[[وېشنيزه:مسلمان سياستمداران|ملا هبت الله اخوند]]
[[وېشنيزه:پښتانه|ملا هبت الله اخوند]]
[[وېشنيزه:سني مسلمانان|ملا هبت الله اخوند]]
[[وېشنيزه:ملايان]]
