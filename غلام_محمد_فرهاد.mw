=== انجنیر غلام محمد فرهاد ===
اروا ښاددیپلوم انجنیر غلام محمد فرهادچې د کابل په خلکو کې د پاپا په نامه مشهور ؤ دافغانستان د معاصر تاريخ يو ستر ملې او سياسي شخصيت ؤ او د افغانستان په ابادۍ او د هېواد د افغاني هويت په غښتلتيا کې يې نه هېريدونکي هلې ځلې کړي.<br /> 
ارواښاد غلام محمد فرهادپه ۱۹۰۱ ع کال کې د وردگو ولایت د مرکز، میدان ښار په یوه مخوره اودرنې کورنۍ کې زيږيدلی ، په ۱۹۱۵ م کال کې کابل ته د راکډه کيدو وروسته يې دحبیبي په ښونځي کې خپلې زده کړې پای ته ورسولې . خدايبښلې پاپا په ۱۹۲۱ کال کې د اعلحضرت غازي امان الله خان لخوا د لوړو زده کړولپاره جرمني ته واستول شو چې دمونشن په ښارکې يې دElektrizität ( برق ) په څانګه کې دیپلوم تر لاسه کړ . هیواد ته د ستنيدو وروسته په ۱۹۲۸ کال کې يې داماني په ښونځي کې د ښوونکي دنده ترسره کوله او د دې تر څنګ يې ددولتي فابریکو دالکتروتخنیک دبرخې مسؤلیت په غاړه ؤ خدای بښلی فرهاد په ۱۹۳۴ کال کې یو ځل بیا جرمنی ته لاړو ، د المان دهيواد سره ديو قراردادپه اساس يې د چک وردک دبرښنا بند په آلماني توربینوسنبال ، اودسروبي بند توربینونه یې هم نوي کړل .<br />
په ۱۹۴۸م کال کې دکابل ښارلومړی ولسواک ښاروال وټاکل شو.اوپه ۱۹۵۴م کال کې دکابل دبریښنا شرکت تاسيس او دی د همدغه شرکت مشر شو.<br />
ښاغلی فرهاد و۱۹۵۵م کال دلوی جرګې غړی وو ،اوپه ۱۹۶۶کې د کابل د خلکو له خوا دولسي جرګې وکیل وټاکل شو او په ۱۹۷۰کال کې يې دولسي جرګې وکالت دخپل ارادې دمقاومت په عنوان پریښود .<br />
خدايبښلی فرهاد په 1966 کې د افغان سوسیال دموکرات ګوند په موسسه کنګره کې دګوندد مشر په توګه وټاکل شو او دمرګ ترورځې ددغه ګوند مشر ؤ.<br />
د ۱۹۷۹کال داکتوبر په ۱۴ دحفيظ الله امين د حکومت له خوا د يوې پوځي کودتا په وسيله د حکومت د رانسکورولو په تور دخپلو يو لړ ملګرو سره ونيول شواو په کابل کې زنداني شو،اوپه ۱۹۸۰کې دبندڅخه راخلاص شو. خدايبښلي فرهاد دجګړې او سياسي اختناق وخت کې هېواد نه د وتلو وړانديزونه په کلکه سره ردول.<br />
ارواښاد غلام محمد فرهاد په ۱۹۸۴ م کال دنومبر په ۷نيټه ( ۱۷ دعقرب ۱۳۶۳ هجری شمسی ، ۱۴ دصفر ۱۴۰۵ هجری قمری )کې په حق ورسید او په شهدای صالحین کې خاورو ته وسپارل شو“. (۱)
روح دی يې ښاد وي ؛ یاد دې يې تل وي ؛ مرام دې يې بریالی وي !
 [http://www.afghanmellat%20.de%20 www.afghanmellat .de ]
