[[دوتنه:غلام محمد فرهاد.jpg|کيڼ|250px|بټنوک|غلام محمد فرهاد]]
[[ديپلوم]] [[انجنير]] '''غلام محمد فرهاد'''(۱۹۰۱ – ۱۹۸۴) چې د [[کابل]] په خلکو کې د [[پاپا]] په نامه مشهور ؤ دافغانستان د معاصر تاريخ يو ستر ملي او سياسي شخصيت گڼل شوی . د افغانستان په ودانۍ او د هېواد د افغاني هويت په غښتلتيا کې يې نه هېريدونکي هلې ځلې کړي.

== مخينه ==
غلام محمد فرهادپه ۱۹۰۱ زېږیز کال کې د [[وردگ]]و [[ولایت]] د مرکز، [[میدان]] ښار په یوې [[مخورې]] کورنۍ کې زيږيدلی.

== زده کړې ==
په ۱۹۱۵ م زېږيز کال کې کابل ته د راکډه کيدو وروسته يې دحبیبي په ښونځي کې خپلې زده کړې پای ته ورسولې . خدايبښلی پاپا په ۱۹۲۱م زېږيز کال کې د [[اعلحضرت غازي امان الله خان]] لخوا د لوړو زده کړولپاره جرمني ته واستول شو چې د[[مونشن]] په ښارکې يې د[[برېښنا]] په څانگه کې دیپلوم تر لاسه کړ .

== دندې ==
[[دوتنه:غلام محمد-فرهاد .jpg|کيڼ|200px|بټنوک|غلام محمد فرهاد په المان کې]]
هیواد ته د ستنيدو وروسته په ۱۹۲۸ کال کې يې داماني په ښونځي کې د ښوونکي په توگه دنده ترسره کوله او د دې تر څنگ يې ددولتي فابریکو دالکتروتخنیک ([[برېښنايي تخنیک]])دبرخې مسؤلیت په غاړه ؤ . فرهاد په ۱۹۳۴ کال کې یو ځل بیا [[جرمنی]] ته لاړو ، د [[المان]] دهيواد سره ديو قراردادپه اساس يې د [[چک]] [[وردگ]] [[دبرښنا بند]] په آلماني [[توربین]]وسمبال ، اود[[سروبي]] بند توربینونه یې هم نوي کړل .<br />
په ۱۹۴۸م کال کې دکابل ښارلومړی ولسواک ښاروال وټاکل شو.اوپه ۱۹۵۴م کال کې د[[کابل]] دبریښنا [[شرکت]] بنسټ جوړ او دی د همدغه شرکت مشر شو.

== سیاسي هلې ځلې او ټولنیز ژوند ==
[[دوتنه:غلام-محمد-فرهاد.jpg|کيڼ|200px|بټنوک|غلام محمد فرهاد د افغانستان د پخواني پاچا محمد ظاهر شاه سره]]
ښاغلی فرهاد د۱۹۵۵م زېږيز کال دلويې جرگې غړی و ،اوپه ۱۹۶۶م زېږيز کال د کابل د خلکو له خوا د ولسي جرگې [[وکیل]] وټاکل شو. په ۱۹۷۰م زېږيز کال کې يې د ولسي جرگې [[وکالت]] د خپل ارادې د مقاومت په عنوان پریښود .<br />
[[خدای بښلی]] فرهاد په 1966م زېږيزکال کې [[د افغان سوسیال دموکرات گوند]] بنسټ ايښودونکی و او د نوموړي گوند په [[کنگره]] کې د گوند د مشر په توگه وټاکل شو او د[[مرگ]] ترورځې ددغه گوند مشر ؤ.

د ۱۹۷۹م زېږيز کال داکټوبر په ۱۴ د[[حفيظ الله امين]] د حکومت له خوا د يوې پوځي کودتا په وسيله د حکومت د رانسکورولو په تور دخپلو يو لړ ملگرو سره ونيول شواو په کابل کې زنداني شو،اوپه ۱۹۸۰کې دبندڅخه راخلاص شو. خدايبښلي فرهاد دجگړې او سياسي اختناق وخت کې هېواد نه د وتلو وړانديزونه په کلکه سره ردول.<br />
ارواښاد غلام محمد فرهاد په ۱۹۸۴ م کال دنومبر په ۷نيټه ( ۱۷ دعقرب ۱۳۶۳ هجری شمسی ، ۱۴ دصفر ۱۴۰۵ هجری قمری )کې ومړ او په [[شهدای صالحین]] کې خاورو ته وسپارل شو. (۱)

== سرچینې ==
* [http://www.afghanmellat.de د افغان ملت د گوند وېبپاڼه]

[[وېشنيزه:افغانان]]
