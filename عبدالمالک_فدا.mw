
'''عبدالمالک فدا''' ([[زوکړه]] ۱۸۹۷ زېږدي [[کال]] [[چارسده]] - [[مړینه]] د ۱۹۵۷ زېږدي کال د [[اپرېل]] ۲۱) د خدايي خدمتگارو [[غورځنگ]] غړی او د لوی [[افغانستان]] يو [[شاعر]] وو. 

==مخينه== 
خدايي خدمتگار او شاعر عبدالمالک فدا پر ۱۸۹۷ زېږدي کال د چارسدې د پړانگو په ياسين خېلو کې زېږېدلی وو. هغه رسمي زده کړې نه وې کړې، خو کله چې د باچا خان له غورځنگ سره ملگری شو، نو په [[پښتو ژبه]] يې ليک لوست زده کړ. هغه له ولسي ستونزو څان خبر کړ او د غورځنگ له ملگریو سره په ناسته پاسته کې يې دا شعور خپل کړ چې خپل قلم د خپل ولس د بیدارۍ لپاره وکاروي. 

د هغه د [[ژوند]] د لومړیو وختونو په اړه [[ليکوال]] او [[څېړونکی]] [[ازاد اشنغری]] وايي: «شاعر عبدالمالک فدا يو ولسي شاعر وو. هغه چې د پښتون ولس کوم قلمي او کړنيز خدمت کړی، تاريخ به يې هېر نه کړي. [[عبدالاکبر خان اکبر]] صيب ليکي، چې په خدايي خدمتگارو کې تر شاملېدو دمخه يې د کاليو گاډۍ گرځوله، خوږ غږی او خوږ مزاجه شاعر وو.» 

فدا صيب څو ځلي پيرنگیانو بندی کړی وو...  

«اگر چې زه وړوکی وم خو دبابړې په هکله چې به بیا کله عبدالمالک فدا خپل نظم باچا خان ته اورولو نو ښه راته یاد شي چې دبابا په سترګو کې به ورته اوښکې راغلې" 
==د شعر بېلگې يې== 

نن په قفس کې د توتيانو شر و شور وينمه - 
خو عجيبه ده چې وطن ترې نه پېغور وينمه 

     *    *    * 

کفن په سر د ازادۍ ميدان ته ځمه ـ 
مرگیه مه راځه درځمه  

==مړينه== 
عبدالمالک فدا دا وصيت کړی وو، کله چې مړ شي، نو مړی دی يې [[باچا خان]] [[کېڅ]] (قبر) ته ښکته کړي. کله چې يې د ۱۹۵۷ ز کال د اپرېل پر ۲۱ نېټه له دې [[نړۍ]] سترگې پټې کړې، نو باچا خان يې هم د وصيت درناوی وکړ او د غورځنگ له زرگونو پلویانو سره يې د هغه په جنازه کې گډون وکړ. اروا يې ښاده او [[جنت]] يې ځای شه.   

==اخځليک== 

۱- https://www.mashaalradio.com/a/27692443.html

۲- https://www.voadeewanews.com/a/2914661.html 




[[وېشنيزه:پښتانه شاعران]] 
[[وېشنيزه:پښتانه]] 
[[وېشنيزه:افغانان]]
