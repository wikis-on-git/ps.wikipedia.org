{{Infobox person}}

رابرت انتوني ایدن، د آوون لومړی اېرل، د جورابو د بند د اتلولۍ نښان (Knight of the Garter)، د پوځي صلیب (Military Cross) مډال، د بریتانیا د ځانګړې شورا غړی (Privy Council) د ویاړونو درلودنکی (د ۱۸۹۷ کال د جون له ۱۲ – د ۹۷۷ کال د جون تر ۱۴) یو بریتانوي محافظه کار سیاستوال و چې دری دورې یې د بهرنیو چارو د وزیر او وروسته له ۱۹۵۵ کال تر ۱۹۵۷ کال پورې د بریتانیا د لومړي وزیر په توګه خدمت وکړ. 

نوموړي د پارلمان د یو ځوان محافظه کارغړي په بڼه یې په د چټکۍ پرمختګ وکړ، په ۳۸ کلنۍ کې د بهرنیو چارو وزیر شو، خو وروسته، د ایټالیا موسولیني ته د نیویل چیمبرلین د ډاډ د سیاست پروړاندې په نیوکه کې هغه استعفا ورکړه.  بیا نوموړي د دوهمې نړیوالې جګړې په اوږدو کې او دریم ځل د ۱۹۵۰ کلونو په لومړیو کې دا چوکۍ بېرته ترلاسه کړه. ایدن چې شاوخوا ۱۵ کاله د وینسټن چرچل مرستیال و، د ۱۹۵۵ کال په اپریل کې د محافظه کار ګوند د مشر او لومړي وزیر په توګه د هغه ځای ناستی شو او یوه میاشت وروسته یې ټول ټاکنې وګټلې. <ref>Robert Mallett, "The Anglo‐Italian war trade negotiations, contraband control and the failure to appease Mussolini, 1939–40." ''Diplomacy and Statecraft'' 8.1 (1997): 137–167.</ref><ref name="wc1">{{harvnb|Churchill|1948}}</ref>

په ۱۹۵۶ کال کې د ایدن شهرت هغه وخت تر سیوري لاندې راغئ چې متحده ایالاتو د سویز کړکېچ ته د انګلیس - فرانسوي نظامي غبرګون له ملاتړ څخه انکار وکړ، چې د ګوندي نیوکه کوونکو دا د برتانیا په بهرني سیاست کې یو تاریخي شاتګ په ګوته کړ او په منځني ختیځ کې یې د برتانیا د برلاسۍ پای پیل کړ. زیاتره تاریخپوهان وایي چې هغه یو لړ تیروتنې وکړې، په ځانګړې توګه هغه د نظامي ګام سره د امریکا په مخالف لیدلوري پوه نه شو. د سویز د عملیاتو د پای له حکم دوه میاشتې وروسته، هغه د ناروغۍ او د پراخه شک له امله چې ګواکي د فرانسې او اسراییلو سره د همکارۍ د کچې په اړه د اعوامو مجلس ګمراه کړی دی، د صدارت له چوکۍ استعفا ورکړه.  <ref name="Dutton">David Dutton: ''Anthony Eden. A Life and Reputation'' (London, Arnold, 1997).</ref><ref>Tony Shaw, ''Eden, Suez & the Mass Media: Propaganda & Persuasion during the Suez Crisis'' (1996).</ref><ref>{{cite book|author=Keith Layborn|title=Fifty Key Figures in Twentieth Century British Politics|url=https://books.google.com/books?id=GgGDAgAAQBAJ&pg=PA102|year=2002|publisher=Routledge|page=102|isbn=9781134588749|access-date=8 May 2016|archive-url=https://web.archive.org/web/20161207015831/https://books.google.com/books?id=GgGDAgAAQBAJ&pg=PA102|archive-date=7 December 2016|url-status=live}}</ref>

په ټولیزه توګه ایدن د بریتانیا د شلمې پېړی د لومړیو وزیرانو په نوملړ کې لږ بریالی شمېرل کېږي، که څه هم دوه پراخه خواخوږي ژوندلیکونه (په ۱۹۸۶ او ۲۰۰۳ کلونو کې) د نظریاتو دا ډول انډول یو څه بدلوي. ژوند لیکونکی ډي آر تروپ د سویز کړکېچ د "د هغه د لومړي دورې لپاره په ریښتیا خواشینی پای وباله او یوه داسې پېښه چې د هغه د تجربې په هره ارزونه کې نا انډوله ټکی اضافه کوي."<ref>{{cite web|url=http://news.bbc.co.uk/1/hi/uk_politics/575219.stm|title=Churchill 'greatest PM of 20th Century'|work=bbc.co.uk|access-date=29 December 2005|archive-url=https://web.archive.org/web/20051029081102/http://news.bbc.co.uk/1/hi/uk_politics/575219.stm|archive-date=29 October 2005|url-status=live}}</ref><ref name="RRJames">Robert Rhodes James (1986) ''Anthony Eden''; D. R. Thorpe (2003) ''Eden''.</ref><ref name="Thorpe2003">Thorpe (2003) ''Eden''.</ref>

== کورنۍ ==
اډین د ۱۸۹۷ کال د جون په ۱۲ نېټه د درهم ناحیې په وینډلسټون هال کې په یوه محافظه کاره کورنۍ کې نړۍ ته سترګې پرانیستې. هغه د اووم او پنځم بارونیټ ښاغلي وېلیم ایدن او سیبیل فرانسیس ګرې، چې د نارتمبرلینډ د مشهور ګرې کورنۍ غړې وه، له څلورو زامنو څخه دریم و. ښاغلی وېلیم پخوانی ډګروال او د یوې پخوانۍ لقب لرونکې کورنۍ سیمه ایز قضایي مامور و. نوموړی چې یو عجیب او بدخویه کس و، یو تکړه نقاش، انځورګر او د تجسمي هنر راټولونکی و. د ایدن مور غوښتل چې له فرانسس نولېس سره واده وکړي، چې وروسته یو لوی شاهي سلاکار شو، خو د ویلز د شهزاده له خوا د دې رښتې ممانعت شو. که څه هم هغه په سیمه ایزه کچه یوه مشهوره څېره وه، د خپلو ماشومانو سره یې ترینګلې اړیکې درلودې او ناوړه چلند یې د کورنۍ برخلیک خراب کړ، پدې معنی چې د ایدن مشر ورور ټیم اړ شو چې په ۱۹۳۶ کال کې وینډلسټون وپلوري. راب بټلر وروسته د نوموړي د مور او پلار په اړه داسې څرګندوي چې د انتوني ایدن – چې یو ښایسته خو بدخویه کس و- چې "لیونی بارونېت پلار، او ډېرښایسته مور یې درلوده".    <ref>Aster 1976, p. 2.</ref><ref name="Rhodes James 1986, pp 9–14">Rhodes James 1986, pp. 9–14.</ref><ref>Rhodes James 1986, p. 10.</ref><ref>Rhodes James 1986, p. 6.</ref><ref>John Charmley (1989) ''Chamberlain and the Lost Peace''.</ref>

د ایدن نیکه وېلیم ایرمونګر و چې د ټاپووزمې د جګړې په ترڅ کې د دوهم پیاده کنډک قوماندان و او په ویمیرو کې یې د ویلنګټن د ډوک (چې په همدې وخت کې یې دا لقب ترلاسه کړی و) تر مشرۍ لاندې جګړه وکړه. هغه همدارنګه د مریلنډ د والي د لومړي بارونیټ ښاغلي رابرټ ایدن، له اولادې و او د مریلنډ د کالورت کورنۍ له لارې، د اروندیل او هاورد کورنیو (د نورفولک د ډوک په ګډون) د لرغوني رومي کاتولیک اشرافو سره او همدارنګه د انګلیسي اېرل کورنیو لکه د کارلیسیل، ایفینګهم او سوفولک سره نسب درلود. د کالورت کورنۍ د ۱۸ پېړۍ په پیل کې په مریلنډ کې د ملکیت د بېرته ترلاسه کولو په موخه د انګلسان د رسمي کلیسا مذب ته اوښتي وو. نوموړي همدارنګه د ډنمارکي (د شافالتزکي دي موکادیل کورنۍ) او نارویژي (د بای کورنۍ) نسب هم درلود. ايډن يو ځل تعجب وکړ کله چې پوه چې د نوموړي یو نیکه، د چرچل د نيکه، مارلبورو د ډوک په شان، د باربرا کاسلمين سره مینه درلوده.  <ref>''Antiques Trade Gazette'', 26 November 2011, p. 45.</ref><ref>Rhodes James 1986, p. 3.</ref><ref>[[Ole Feldbæk]], Ole Justesen, Svend Ellehøj, ''Kolonierne i Asien og Afrika'', 1980, p. 171.</ref>

د ډېرو کلونو په اوږدو کې داسې ویل کېدل چې د ایدن اصلي پلار سیاستوال او لیکونکی جورج وینډم و، خو دا ناشونې وه ځکه چې د ایدن د زیږون پر مهال وینډم په سویلي افریقا کې و. همدارنګه، داسې ګنګوسې وې چې د ایدن مور د وینډم سره اړیکه درلوده. مور یې له وینډم سره په ۱۸۹۶ کال مینه ناکه لیکونه بدلول خو وینډم وینډلسټون ته ډېر کم تګ راتګ کاوه او شاید د سیبیل له احساسات سره لوبه نه وې کړې. د دې ګنګوسو له امله اډین حیران شو، خو د هغه د ژوند لیکونکي روډس جېمز په وینا، ښایي هغه په دې باور نه درلود. له خپلو وروڼو او خویندو سره نوموړي ورته والی نه درلود، خو د هغه پلار ښاغلې وېلیم  هغه "د ګری له نسب ګڼلو، نه د ایدن" <ref>D. R. Thorpe, ''Eden'', (Robert) Anthony, first earl of Avon (1897–1977)', ''Oxford Dictionary of National Biography'', Oxford University Press, 2004; online edn, May 2011.</ref><ref>Rhodes James 1986, pp. 16–18.</ref>

ایدن د جان په نوم یو مشر ورور درلود، چې په ۱۹۱۴ کال کې په عملیاتو کې ووژل شو، او د نیکولاس په نوم یو کوچنی ورور درلود چې په ۱۹۱۶ کال کې د جتلنډ په جګړه کې هغه وخت ووژل شو چې د اچ ام اس اندیفتیګېبل جنګی بېړۍ وچاودېده او ډوبه شوه. <ref>{{cite web|url=http://www.cwgc.org/find-war-dead/casualty/2865847|title=Casualty Details|publisher=CWGC|year=1916|access-date=29 April 2011}}</ref><ref>{{cite web|url=http://www.cwgc.org/find-war-dead/casualty/488339|title=Casualty Details|publisher=CWGC|year=1914|access-date=29 April 2011}}</ref>

== سرچینې ==
