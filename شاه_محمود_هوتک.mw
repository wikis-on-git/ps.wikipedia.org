{{پاچا-مالوماتبکس
  <!-- Scroll down to edit this page -->
  <!-- د پاچايانو وېشنيزه -->
| name                                                =         شاه محمود هوتک
| title                                                    =         [[د افغانستان پاچايان]]
| انځور                                                 =         SHAH-MAHMUD-HOTAK.jpg   
| image_size      = 200px
| caption                                            =''شاه محمود هوتک''
| reign                                                 =[[هوتکي واکمني]]: ۱۷۱۷ ز.- ۱۷۲۵ ز.
| coronation             =                         ۱۷۱۷ ز. او ۱۷۲۲ ز.
| othertitles                                     =[[شاه]], [[پاچا]], [[مير]], [[سلطان]]
| full name                                       = شاه محمود هوتک
| predecessor                                =[[عبدالعزيز هوتک]]
| successor                                       =[[شاه اشرف هوتک]]
| suc-type        =
| heir            =
| queen           =
| consort         =
| ماندينه 1        =
| ماندينه 2        =
| ماندينه 3        =
| ماندينه 4        =
| ماندينه 5        =
| ماندينه 6        =
| issue           =
| royal house     =
| dynasty         =[[هوتک]]
| royal anthem    =
| پلار                          = ميرويس خان هوتک
| مور                          = 
| birth_date   =۱۶۹۷ ز.
| birth_place  =
| death_date   =۲۲ د اپرېل، ۱۷۲۵ ز.
| death_place  =[[اصفهان]]
| date of burial  =
| place of burial =
|مذهب                     =[[سني اسلام]]
|}}

د [[افغانستان]] د ستر ملي او هېوادپال شخصيت [[مېرويس هوتك|مېرويس نيكه]] زوى ، شاه محمود د خپل پلار د مړينې په كال كه څه هم اتلس كلن وو ، مگر بيا هم ډېر مېړه پښتون وو او پر پلار هم ډېر گران وو ، ځكه چې له پلار سره په ټولو جگړو كې ملگرى وو او په حربي چارو كې ښې تجربېې حاصلې كړې وې . د پلار تر مرگ وروسته بيا د خپل اكا په خدمت كې وو او د پښتنو د كارو باره سره يې ډېره دلچسپي درلوده ، خو كوم وخت چې يې د خپل اكا پېشنهاد وليد ، نو د اكا له كړو څخه بېزاره شو او د هغه كار يې ورتمام كړ او څنگه چې د [[كندهار]] او [[پارس]] پخوانى رواج وو ، چې د ښار په هره خوا كې به يوه يوه مناره وه او په هره مناره كې به يوه نغاره د خلكو د خبرولو لپاره پرته وه ، نو هر وخت چې به يو مهم خبر وو ، نو دا نغارې به ډنگېدلې او خلك به راغونډېدل . محمود چې خپل اكا مړ كړ ، نو دا نغارې يې وډنگولې او خلك راغونډ شول . محمود د خپل اكا وړانديز دوى ته وښود او له پارسيانو سره جنگ يې په ايت او حديث ثابت كړ او بيا يې څرگنده كړه ، چې دده اكا د خپلې شخصي ارامۍ او خوش گزرانۍ لپاره غوښته ، چې پښتانه بيا د پارسيانو تر لاس لاندې او د هغوى مطيع كړي او زموږ مملكت بيا وران شي . تر دې وروسته يې نو وويل ، چې (( ما هغه وواژه )) پښتنو چې هغه وړانديز ولوست او ورمالومه شوه ، چې محمود رښتيا وايي ، نو ده ته يې افرين ووايه او دى يې د ځان پاچا كړ او د شاهۍ لقب يې وركړ ، نو (( شاه محمود)) وباله شو . دا زلمى پښتون د پښتنو پاچا شو او تر ۱۱۳۴ هـ كاله پورې يې د افغانستان د پاچا په حيث حكمراني وكړه او څوا واره يې د [[پارس]] او [[سيستان]] شرقي برخو ته لښكري وايستلې ، څو يې په ۱۱۳۴ هـ كال د پارس د حكومت پايتخت [[اصفهان]] محاصره كړ او تر اته مياشتې محاصرې وروسته يې د محرمې د مياشتې په ۱۱ يا ۱۵ په ۱۱۳۵ هـ ( ۱۷۲۲ ) ع كال د صفويانو وروستنى پاچا [[سلطان حسين]] خپل ځان او پايتخت د پښتنو لښكرو ته تسليم كړ . د پښتنو زلمي پاچا د خپلې شاهنشاهۍ په وختو كې د اصفهان تر فتح وروسته ډېرې لويې لښكركښۍ وكړې ، خو تر دوه نيمو كالو پاچاهۍ وروسته د برات د مياشتې په ۱۲ شپه ، ۱۱۳۷ هـ كال په اصفان كې د دماغي تاروغې له كبله ووژل شو . دا فاتح مېړه پښتون په ۲۷ كلنې تر دنيا تېر شو او د پښتنو په [[تاريخ]] كې يې ځلانده نوم او توره پرېښوده .

*[[عبدالروف بېنوا]] ، [[ميرويس نيكه]] ، ۱۳۸۴ لمريز ( ۲۰۰۵ ) زېږديز كال پېښور چاپ ، ۱۴۴ - ۱۴۶ مخونه
[[وېشنيزه : د افغانستان نوميالي]]
[[وېشنيزه : افغانان]]
[[وېشنيزه : د افغانستان پاچايان]]

[[cs:Mír Mahmúd Hótakí]]
[[de:Mir Mahmud Hotaki]]
[[en:Mahmud Hotaki]]
[[es:Mir Mahmud Hotaki]]
[[fa:محمود هوتکی]]
[[fr:Mahmoud (Ghilzai)]]
[[ja:マフムード (サファヴィー朝)]]
[[pl:Mahmud Chan]]
