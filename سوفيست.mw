'''سوفيست''' يا '''سوفيسط''' (په يواني ژبه: ''σοφιστής'' ) په [[لرغونی يونان|لرغوني يونان]] او [[لرغونی روم|لرغوني روم]] کې هاغه ځانګړو استادانو ته وېل کېدل چې د فلسفې په فصاحت او بلاغت اړخ باندې برلاسي و . که څه هم ځينې سوفيستانو د سندارا (موسيقۍ) ، ورزښت ، او شمېرپوهنې څانګو سبقونه ورکول خو په ټولګړې توګه يې ځوانو سياستوالو ، حکومتوالو ته د ارېته يا (ارېتس) زده کړې ورکولې ، چې موخه يې د هرچا څخه د بهتر ځان ګڼل و. سوفيستانو په لومړي سر کې د بډايه او نوموتو کورنيو غړو ته د ښو زده کړو ورزده کول پر مخ وړل ، چې وروسته بيا د سقراط ، افلاطون او زېنوفون لخوا د دوی دغه کړنې وغندل شوې. برسېره پر دوی باندې د نيوکو دغو ځانګړو استادانو (سوفيسطانو) خپلو کړنو ته په ځانګړي توګه د روم د تاريخي پير په کلونو کې چې د دوهم سوفيسطي پیر په نوم شهرت لري وروسته دوام ورکړ. په دغو سوفيستانو باندې ډېرې درندې نيوکې د افلاطون او ارستو لخوا روانې وې .

== دآر مخينه ==
[[دوتنه:AurigaDelfi.jpg|بټنوک|د هېنيکوس يا يولاسی آسګاډي ځغلوونکي پژۍ چې د لرغوني يونان په دلفي ښارګوټي کې موندل شوې او په ۴۷۴ کاله مخزېږدي پېر کې جوړه شوې]]
د يوناني ژبې ویی (سوفوس ) (σοφός)  چې د نوم په بڼه د سوفيا سره تړاؤ لري مانا يې ٫٫ ماهر٬٬ يا ٫٫ هوښيار٬٬ راوځي ، ځکه چې په لرغوني يونان کې د افسانيي شاعر[[هومر(يوناني شاعر)|هومر]] په پېر کې هر هاغه چاته سوفيا يا سوفوس وېل کېدل چې د ځانګړو ښکليو هنرونو اوقلم او تورې علمي استعدادونو خاوندان به و. يوه بېلګه يې د لرغوني يونان د [[هينيکوس (لرغونې يوناني پژۍ)|هينيکوس]] په نامه يوه پژۍ چې د يوې آسګاډي د سيالۍ لوبغاړی دی او يو لاس يې نشته خو په ښي لاس باندې ګاډۍ ځغلوي .همدې ته ورته هوښيارو بنيادمانو ته يې سوفوی يا سوفوس وېل . وروسته بيا دغه ویی يا ويېکه په ټولګړې توګه عام مفهوم خپل کړ چې له مخې يې د علم مانا غوره کړه د بېلګې په توګه ، په سياست ، اخلاق ، او کورنيو چارو نظم اړوند چارو . دغه د لرغوني يوناني ژبې ادبياتو په افسانوي اووه قصيدو کې چې په ۷م مخزېږدي او ۶م مخزېږدي کې لکه د (سولون او تېلس ) څرګند شوي . همدارنګه دغه ماناوې د هروډوټس په تاريخي لیکنو کې څرګندې شوي .ريچارډ مارټن دغو اووه افسانوي قصيدو ته د(د سياسي شاعرۍ لوبګرانو ) نوم ورکړی."<ref name=Plato2008>Plato protagoras, intro by N Denyer, p1, cambridge up, 2008</ref>
د سوفوس σοφός د ويی څخه د سوفيزدو σοφίζω فعېل يا ٫٫کړيال٬٬ جوړېږي چې مانا يې ده ( زده کړه ، پوهول ، په زده کړې سمبالول) ، خو د ژبښودنې د بې غږه حالت په لړ کې يې مانا ٫٫جوړېدل يا هوښيارېدل٬٬ راوځي يا هم ٫٫ ځيرفکره يا د پوهې او مسلک خاوند ٬٬ هم بلل کېږي . په پايله کې له دغه کړيال يا فعېل څخه يو نوم د (سوفيستس) σοφιστής په بڼه جوړشو ، چې په اصل کې يې مانا ٫٫ د خپل د هنر پنځګر يا ماسټر٬٬ بلل کېږي ، خو بيا د دې مانا هم پراخه شوه او د ٫٫ هوښيار سړي٬٬ مانا يې خپله کړه . همدغه ٫٫سوفيست٬٬ وييکه په نورو ګڼشمېر ژبو کې د پورتني ويي ٫٫ سوفيستس٬٬ څخه راوتلې . "<ref>''A Lexicon Abridged from Liddel and Scott's Greek-English Lexicon'', Oxford: Clarendon, 1996, s.v.v. σοφίζω and σοφιστής.</ref>
دغه د سوفيست ويی په يوناني ژبې کې د نورو ويوونو سره هم ګډېږي چې يو ترکيبي مانا راباسي . د بېلګې په توګه ، ٫٫ ګېمنوسوفيست ٬٬ يانې لوڅ فيلسوفان ، ٫٫ آيتروسوفيست٬٬ يانې يو ډول رنځپوه ، چې په لرغوني رومي ټولواکمنې پېرکې يادېده .

== د پينځمې مخزېږدي پېر سوفيستان == 
د ۵مې م.ز. پېړۍ په دوهمو نيمايي کالونوکې په ځانګړې توګه آتېن کې يې ٫٫سوفيست٬٬ د يو ټولی هاغو پوهاندو کسانو ته وېل چې سيار ګرځېدونکي استادان و. دوی به د پيسو په بدل کې خلکو ته زده کړې ورښودلې . 
==== سوفيستان او ولسواکي ====  
==== سوفيستان او زده کړې بهير ====

== سرچينې ==
{{Reflist}}


[[وېشنيزه:د يونان لرغونې فلسفې]]
[[وېشنيزه:د يونان لرغوني فيلسوفان]]
[[وېشنيزه:فلسوفان]]
