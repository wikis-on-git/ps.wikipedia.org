پي يونګ پانګ	P yong pyang

د هېواد نوم:		سويلي کوريا
د هېواد د روپيو ډول:	وون
دولتي ژبه:		کوريايې
د زده کړې سلنه:		 ٩٨
د خپلواکۍ نېټه:		د اګست ١٥مه ١٩٤٨

د شمالي کوريا پلازمېنه ده. دا ښار د ټايډونګ د سيند په غاړه د ژېړې بحېرې تر څنګ پروت دى. د هېواد تر ټولو لرغونى ښار بلل کېږي. 
٢٣٣٣ کاله له ميلاد څخه د مخه دلته يو کوچنى ښار و. ١١٢٢ کاله د ميلاد د مخه پي يونګ ګانګ يې مرګز وټاکل شو. په ٦٦٨ کې چنايانو تر خپلې ولکې لاندې راوست. او په ١٥٩٢ کې چاپان په  دې ښار برېد وکړ.
د بهرنيانو د پرلپسې برېدونو له کبله د بهرنيو وګړو پرمخ وتړل شو؛ خو کله چې د بهرنيو وګړو لپاره بېرته خلاص شو، نو په کوريا کې د عيسويت تبليغ ډېر زيات شو، او تر ١٠٠کليساوو څخه په کې ډېرې جوړې شوې. د سين جاپان ١٨٩٤-١٨٩٥ جګړه کې په پوره ډول ويجاړ شو.
جاپان په ١٩١٠-١٩٥٠ پورې دا ښار د يو صنعتي مرکز په ډول وکاروه. په ١٩٥٠ کې د ملګرو ملتونو پوځ په دې ښار حمله وکړه؛ خو چې چين په دې جګړه کې برخه واخيستله؛ نو د ملګرو ملتونو پوځ وتلو ته اړ شول. په ١٩٥٣ کې د چين او روسيې په مرستې سره په پوره ډول ورغول شو.
اوس دې ښار ډېر پرمختګ کړى دى. بوره، ربړ او بېلابيلو د لوښو ډولونه په کې جوړېږي.
د ښوونې له پلوه هم ډېر پرمخ تللى دى، د توشنګ پوهنتون، چې تر ټولو نوموتى دى په ١٩٤٦ کې ورغول شو.پرته له دې طب پوهنتون هم شتون لري.
ډېر پارکونه، موزيم او کتابتونونه هم په کې شتون لري.
د لومړۍ پېړۍ قبرونو،  بودايې عبادت ځاى او د اسونو مجسمو ددې ښار ښايست لاپسې زيات کړى دى.
په ١٩٩٩ ع کال کې ددې ښار نفوس ٣١٣٦٠٠٠ وو.

<ref>د نړى ښارونه</ref>
