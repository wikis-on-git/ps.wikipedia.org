[[دوتنه:بهادرشاه ظفرکاکاخېل.png|کيڼ|250px|بټنوک|بهادر شاه ظفر کاکاخېل]]
[[دوتنه:Zafaar-Kakakhail.png|کيڼ|250px|بټنوک|بهادر شاه ظفر کاکاخېل]]
'''بهادر شاه ظفر کاکاخېل''' ([[زوکړه]] ۱۹۱۰ ز [[کال]، [[خيبر پښتونخوا]]، د نوښار ولسوالۍ - [[مړینه]] د ٢٠٠٢ زيږدي کال د [[جون]] ٢٤) (په انگرېزي: ''Bahadur Shah Zafar Kakakhel'') د [[افغانستان]] يو پښتون [[ليکوال]] وو. 


== مخينه ==
بهادر شاه ظفر کاکاخېل پر ١٩١٠ زيږدي کال د خيبر پښتونخوا د نوښار ولسوالۍ د کاکا صاحب په کلي کې زېږېدلی دی. پلار يې ميا خالق شاه نومېد. ارواښاد سيد بهادرشاه ظفر کاکاخېل خپلې لومړنۍ زده کړې په مورني ټاټوبي [[اکوړه خټک]] کې سرته ورسولې. هغه همداراز لومړنۍ ديني زده کړې او د فقهې کتابونه د حاجي عبدالقيوم نه تر لاسه کړل. 

ظفر کاکاخېل د ليکوالۍ تر څنگ په [[سيند]] کښنه او [[ژبپوهنه]] کې هم لوی لاس درلود او د ظفر اللغات په نامه يې يو سيند هم خپور شوی. نوموړی د لومړنۍ پښتو ډرامې ليکوال هم دی.

ارواښاد کاکاخېل د پښتونخوا هغه ستر او نامتو [[پېښليک]] کښونکی دى چې نه يوازې د پښتونخوا پښتانه پر هغه وياړي، بلکې د ټول افغانستان پښتانه هم د هغه په نامه وياړ کوي، له نامه سره يې پوره پېژندگلوي لري.  

که څه هم کاکاخېل صاحب دا هيله ا و تمه نه درلوده چې کوم سرکاري ملازمت يا دنده تر لاسه کړي، خو په ١٩٢٨ زيږدي کال کې د پوهنې (ايجوکيشن) ديپارټمينټ ورته وړانديز وکړ چې هلته کار وکړي. سيد بهادرشاه ظفر کاکاخېل له زده کړې سره ډيره مينه درلوده او پر ١٩٤٠ زيږدي کال يې له [[پنجاب]] [[پوهنتون]] نه په پښتو، پارسي ا و اردو کې يې د بي.اى آنرز [[بری ليک]] واخيست. وروسته يې بيا پر ١٩٣٦ زيږدي کال د کرک په ډيسټريکټ بورډ کې دنده تر لاسه کړه او د [[سوابۍ]] او [[مردان]] چارې يې هم پرمخ بيولې. د پوهنې ډيپارټمينټ پر ١٩٤٥ زيږدي کال ٢٤ کسان په پوهنتون کې د روزنې (ټريينگ) لپاره وټاکل چې د سيد بهادرشاه ظفر کاکاخېل نوم د نوملړ په سر کې وو. 

وروسته کاکاخېل صاحب په رستم کې د لومړنيو زده کړو په اداره کې دنده سرته رسوله چې تر يوه کال وروسته بيا په [[ملکنډ]] کې په دنده وگومارل شو. نوموړي پر ١٩٥٧ زيږدي کال په [[نوښار]] (نوشېره) کې د ښوونکي په توگه دنده سرته رسوله او بيا چې کله کاکا صاحب ته تبديل شو، او تر ١٩٧٠ زيږدي کاله پورې، چې د هغه د کورناستي (تقاعد) وخت وو، يې دا دنده په ښه ډول سرته ورسوله. 

ظفر کاکاخېل په [[پاکستان]] کې د صدر ايوب خان د صدارت پر مهال په پښتو کتابونه وليکل چې د پښتونخوا په زياترو ښوونځيو کې تدريسېدل. ليکوال کاکاخېل د گرامر يو کتاب هم وليکه چې رهنماى پښتو يا د پښتو لارښود نومېد او دغه گرامر يې په اردو ژبه هم وژباړه، ددې لپاره چې اردو ژبي هم ترې گټه واخلي. 

د کاکا خيل صاحب د مهمو کتابونو نه يو هم د( ظفراللغات ډيکشينري يا قاموس) دى او بل دده مښهور تاريخ (پښتانه د تاريخ په ر ڼا کې ) کتاب دى.
د ظفر اللغات قا موس په څه دپاسه ١٤٠٠ مخونو يا صفحو کې ليکل شوى دى او ٤٥٠٠٠ زره لغات او محاورې لري چې د هر لغات تر څنګ يې معنى ګانې يې په پښتو او اردو کې ورته شرحه کړي دي . ظفراللغات لو مړى ځل په١٩٥٩ اوبيا په١٩٦٠ زيږديز کال کې چا پ شو.کاکا خيل صاحب پخپله ليکلي دي چې د ظفر اللغات قا موس يې دومره په غور سره وليکه چې ان د سترګو ليد يې ورسره کمزورى شو.
همداراز د سيد بهادرشاه ظفر کاکا خيل بل کتاب چې( پښتانه د تاريخ په رڼا کې) نو ميږي چې د پښتنو تاريخ دى چې د عيسى مسيح عليه السلام د زيږيدو نه ٥٥٠ کلونه وړاندې تر ١٩٦٩ زيږديز کلونو پورې حالات پکې راغلي دي او په ١٤٠٠ مخونو کې په ١٩٦٢زيږديز کال کې د پيښور يو نيورسټۍ د بک ايجنسۍ له خوا چاپ شوى دى.
همداراز کا کا خيل صاحب ددې خبرې ادعا هم کوي چې د پښتولومړنۍ ډرامه ده ليکلې ده چې دغه ډرامه (دکلي ښايست) نو ميداو په ١٩٣٥ زيږديز کال د پيښورراډيو د پښتو څانګې له خوا خپره شوې ده .کاکا خيل صاحب وايې چې دهغې ډرامې خواږه يا دونه يې لا تې اوسه په ذهن کې پاتې دي چې ددغې ډرامې تمرين او ريهرسل په پيښور کې دارباب جهانګير خان په کور کې کيده او ځينو هندوانو هم په دې ډرامې کې رول لو بولى و.کا کا خيل صاحب هيڅکله هم دا خبره نه مني چې ګنې اسلم خټک دې دپښتو د لو مړنۍ ډرامې ليکوال وي .
د ظفر کا کا خيل بل ستر کار داو چې په ١٩٩٦ زيږديزکال کې يې دشيخ رحمکار(کاکا صاحب) په ژوندانه او ښوونو يې يو کتاب وليکه اوددې کتاب په ليکلو کې يې د هغې خطي نسخې نه گټه وا خيستله چې ميا محمد بادشاه کاکا خيل دشيخ رحمکار په ژوند او کارونو باندې ليکلى و.ويل کيږي چې ميا محمد بادشاه کاکا خيل دافغانستان او هندوستان ډيرو برخو ته سفرونه وکړل څو دشيخ رحمکار(کاکا صاحب) په اړوند علمي مواد تر لا سه کړي .ددې کتاب پر ليکلوظفر کا کا خيل صاحب دميا جمال شاه دورور ميا اجمل شاه نه ١٠٠٠٠ روپۍ د انعام او جايزې په تو ګه تر لاسه کړې .
کاکا خيل صاحب يو پوخ مسلمان و چې د مولانا مودودي دنظريا تو سره يې مينه درلودله .له همدې کبله و چې نو موړي د مو لا نا مو دودي ځينې کتابونه پښتو ته وژباړل لکه پرده ،دين حق ،سيرةالنور،دين کې تفسير ،احساس او راه عمل يې وژبا ړل .
کاکا خيل صاحب د سر کار نه په دې خبرې سر ټکولى دى چې د پو هانو او دادب د مينانو په اړوند دبې غورۍ نه کار اخلي او قدر يې نه کوي . ظفر کا کا خيل صاحب دپيښور د پښتو اکيډيمۍ نه هم خپل خپګان څرګندوي چې ده ته يې کو مه ځانګړې پا ملرنه ونکړه،خو يوازيني سړي چې ده ته يې پاملرنه وکړه هغه د پا کستان د ادبياتو داکيډيمۍ چير مين يا مشر پريشان خټک وچې ده ته يې ميا شتينى مدد معاش وټاکه .همداراز ده په ١٩٨٨ زيږديزکال کې ستاره امتياز نښان هم تر لا سه کړ. 

دغه ستر مورخ دخپل ژوندانه په وروستيو شپو او ورځو کې داسې سخت ناروغه او کمزورى شو چې دسترګو رو ښنا يې لږه او هم يې غوږونه درانه شول چې خبرې به يې په اسا نۍ سره پرې نه اوريدلې . 

== زده کړې ==  
بهادرشاه ظفر کاکاخېل لومړنۍ زده کړې په کور کې له خپل پلار څخه ترلاسه کړې. بيا وروسته د اکوړه خټک د يوه لومړني ښوونځي پخ څلورم ټولگي کې شامل شو او په هماغه ښوونځي کې يې د منځنيو زده کړو تر بشپړېدو وروسته په ديني زده کړو پيل وکړ او د حاجي عبدالقيوم نه يې فقه او ځينې نور اسلامي کتابونه ولوستل. تر دې وروسته يې په [[پښتو]]، پارسي او اردو ژبو کې لوړې زده کړې په پنجاب پوهنتون کې سر ته ورسولي.

== دندې ==
لومړنۍ دنده يې له سرکاري ماموريت نه په ۱۹۳۶ کال کې پيل کړه او په بېلابېلو ځايونو کې يې ماموريت وکړ. له ۱۹۵۷ ز کاله تر ۱۹۷۰ ز. کاله يې د نوښار ولسوالۍ په يوه ښوونځي کې د ښوونکي په توگه دنده ترسره کړه او ددغې دندې پر وروستي کال تقاعد شو. هغه د گڼ شمېر پښتو درسي کتابونو ليکوال دی، چې د رهنمای پښتو په نوم يې د پښتو گرامر هم ليکلی چې بيا يې پخپله همدا گرامر اردو ژبې ته ژباړلی دی. د بهادر شاه ظفر تر ټولو لوی کار د پښتنو تاريخ ليکل او د پښتو ژبې د لغاتو راټولول وو چې د [[پښتانه د تاريخ په رڼا کې]] او د [[ظفر اللغات]] په نامه چاپ شوي کتابونه دي.

==مړينه== 
سيد بهادرشاه کاکاخېل د ٢٠٠٢ زيږدي (۱۳۸۱ لمريز) کال د جون مياشتې پر ٢٤ نېټه له دې فاني [[نړۍ]] سترگې پټې کړې او د کاکا صاحب په اديره کې خاورو ته وسپارل شو. اروا يې ښاده او [[جنت]] يې ځای شه. 

== چاپ شوي آثار ==
# پښتانه د تاريخ په رڼا کې. 
# [[ظفر اللغات]]. 
# د کلي ښايست (ډرامه). 
# پرده (ژباړه) - د مولانا مودودي اثر. 
# دين حق (ژباړه) - د مولانا مودودي اثر. 
# سيرة النور (ژباړه) - د مولانا مودودي اثر. 
# دين کي تصوير (ژباړه). 
# احساس راه عمل (ژباړه). 


==اخځليک== 

۱- https://tatobaynews.com/archives/123025 

۲-https://m.facebook.com/Mundigakpashto/photos/a.483250282548225/561131694760083/?type=3&source=57&__tn__=EH-R 


[[وېشنيزه:پښتانه ليکوال]] 
[[وېشنيزه:پښتانه]]
[[وېشنيزه:افغانان]]
