[[دوتنه:بهادرشاه ظفرکاکاخېل.png|کيڼ|250px|بټنوک|بهادر شاه ظفر کاکاخېل]]
[[دوتنه:Zafaar-Kakakhail.png|کيڼ|250px|بټنوک|بهادر شاه ظفر کاکاخېل]]
'''بهادر شاه ظفر کاکاخېل''' (۱۹۱۰ ز. - ) (په انګرېزي: ''Bahadur Shah Zafar Kakakhel'') د خيبر پښتونخوا يو پښتون ليکوال ؤ. هغه د ليکوالۍ تر څنګ په سيندکښنې او ژبپوهنه کې هم لوی لاس درلود او د ظفر اللغات په نامه يې يو سيند هم خپور شوی. نوموړی د لومړنۍ پښتو ډرامې ليکوال هم دی.

== مخينه ==
بهادر شاه ظفر کاکاخېل د پښتونخوا د نوښار ولسوالۍ د کاکا صاحب په کلي کې زېږېدلی. د پلار نوم يې ميا خالق شاه و.

== زده کړې ==
لومړنۍ زده کړې يې په کور کې له خپل پلار نه ترلاسه کړې وې بيا وروسته د اکوړه خټک په يوه لومړني ښوونځي کې څلورم ټولګي ته منل شوی او هماغه ښوونځي کې يې تر منځنيو زده کړو  د بشپړېدو وروسته يې په ديني زده کړو پيل کړی او د حاجي عبدالقيوم نه يې فقه او ځينې نور اسلامي کتابونه لوستي. تر دې وروسته يې په پښتو، پارسي او اردو ژبو کې لوړې زده کړې د پنجاب پوهنتون سر ته رسولي.

== دندې ==
لومړنۍ دنده يې له سرکاري ماموريت نه په ۱۹۳۶ کال کې پيل کړې او په بېلابېلو ځايونو کې يې ماموريت کړی. په ۱۹۵۷ ز. کال نه تر ۱۹۷۰ ز. کال پورې يې د نوښار ولسوالۍ په يوه ښوونځي کې د ښوونکي په توګه دنده ترسره کړې او په هماغه وروستي کال کې تقاعد شوی. هغه د ګڼ شمېر پښتو درسي کتابونو ليکوال دی چې. د رهنمای پښتو په نوم يې د پښتو ګرامر هم ليکلی چې بيا يې پخپله همدا ګرامر اردو ژبې ته هم ژباړلی. د بهادر شاه ظفر تر ټولو لوی کار د پښتنو تاريخ ليکل او د پښتو ژبې د لغاتو راټولول وه چې د پښتانه د تاريخ په رڼا کې او د [[ظفر اللغات]] په نامه چاپ شوي کتابونه دي. 

== چاپ شوي آثار ==
# پښتانه د تاريخ په رڼا کې
# [[ظفر اللغات]]
# د کلي ښايست (ډرامه)
# پرده (ژباړه) - د مولانا مودودي اثر
# دين حق (ژباړه) - د مولانا مودودي اثر
# سيرة النور (ژباړه) - د مولانا مودودي اثر
# دين کي تصوير (ژباړه)
# احساس راه عمل (ژباړه)











[[وېشنيزه:پښتانه ليکوال]]
