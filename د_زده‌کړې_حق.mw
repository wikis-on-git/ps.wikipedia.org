د '''زده‌کړې یا د ښوونې او روزنې حق''' په یو شمېر نړیوالو کنوانسیونونو کې د یوه بشري حق په توګه په رسمیت پېژندل شوی. له دې جملې د اقتصادي، ټولنیزو او کلتوري حقونو نړیوال میثاق د یادونې وړ دی، چې د ټولو لپاره د وړیا او حتمي لومړنیو زده‌کړو حق په رسمیت پېژني، د ټولو لپاره د لاسرسي وړ ثانوي زده‌کړو پراختیا ته ژمنتیا په ځانګړې توګه د وړیا ثانوي زده‌کړو د معرفي کولو له لارې او همدارنګه لوړو زده‌کړو ته د برابر لاسرسي ژمنتیا، د یوه غوره حالت په توګه د وړیا لوړو زده‌کړو د معرفي کولو له لارې په رسمیت پېژني. په ۲۰۲۱ ز کال کې ۱۷۱ ایالتونه د دغه میثاق غړي وو.<ref>{{cite web|last=United Nations Treaty Collections|url=https://treaties.un.org/Pages/ViewDetails.aspx?src=TREATY&mtdsg_no=IV-3&chapter=4|title=International Covenant on Economic, Social and Cultural Rights|date=2021}}</ref>

په ۲۰۱۹ ز کال کې، په ټوله نړۍ کې د اټکل له مخې، ۲۶۰ ميلیونه ماشومانو په ښوونځیو کې زده‌کړو کولو ته لاسرسی نه درلود او ټولنیزې نابرابرۍ یې یو لوی لامل و.<ref>{{cite web|last=Staufer|first=Brian|url=https://www.hrw.org/world-report/2020/country-chapters/global-3|title=With Millions Out of School, the Countdown Begins to Get All Children into Quality, Accessible Education|publisher=Humans Right Watch|date=2020}}</ref>

== په نړیوالو قوانینو کې یې ځای ==
د زده‌کړې یا د ښوونې او روزنې حق د بشري حقونو د نړیوالې اعلامیې په ۲۶مه ماده کې ځای شوی چې وايي:<blockquote>"هر څوک د زده‌کړې حق لري. زده‌کړه باید لږ تر لږه په لومړنیو او بنسټیزو پړاوونو کې وړیا وي. لومړنۍ زده‌کړې باید لازمي وي. تخنیکي او مسلکي زده‌کړې باید په عمومي توګه د لاسرسي وړ وي او لوړې زده‌کړې باید د ټولو لپاره د وړتیا پر بنسټ په مساوي توګه د لاسرسي وړ وي. ښوونه او روزنه باید د انسان د شخصیت د بشپړې ودې او بشري حقونو او بنسټیزو ازادیو ته د درناوي د پیاوړتیا لامل شي. دا باید د ټولو ملتونو، توکمیزو یا مذهبي ډلو ترمنځ تفاهم، زغم او دوستۍ ته وده ورکړي او باید د سولې د ټینګښت لپاره د ملګرو ملتونو د فعالیتونو د زیاتې پراختیا لامل شي. والدین حق لري چې د خپلو ماشومانو لپاره د زده‌کړې ډول غوره کړي.<ref>{{Cite web|url=http://www.claiminghumanrights.org/udhr_article_26.html#at28|title=Article 26|website=claiminghumanrights.org|access-date=2016-10-05}}</ref></blockquote>د زده‌کړې حق د ښوونې په برخه کې د تبعیض پر وړاندې د یونسکو د ۱۹۶۰ز کال په کنوانسیون کې، د اقتصادي، ټولنیزو او کلتوري حقونو په اړه د ۱۹۶۶ ز کال په نړیوال میثاق کې، د ښځو پر وړاندې د تبعیض د ټولو ډولونو له منځه وړلو په اړه د ۱۹۸۱ز کال په کنوانسیون کې، د ماشومانو د حقونو په اړه د ۱۹۸۹ز کال په کنوانسیون او د معلولیت لرونکو اشخاصو د حقونو په اړه د ۲۰۰۶ز کال په کنوانسیون کې منل شوی دی.<ref name="un.org">[https://www.un.org/Overview/rights.html Article 26, Universal Declaration of Human Rights]</ref><ref>[http://www2.ohchr.org/english/law/cescr.htm#art13 Article 13, International Covenant on Economic, Social and Cultural Rights] {{webarchive|url=https://web.archive.org/web/20120303114220/http://www2.ohchr.org/english/law/cescr.htm|date=2012-03-03}}</ref><ref>[http://www2.ohchr.org/english/law/cescr.htm#art14 Article 14, International Covenant on Economic, Social and Cultural Rights] {{webarchive|url=https://web.archive.org/web/20120303114220/http://www2.ohchr.org/english/law/cescr.htm|date=2012-03-03}}</ref><ref name="UNESCO and UNICEF">{{cite book|title=A Human Rights-Based Approach to Education for All|year=2007|publisher=UNESCO/UNICEF|pages=7|url=http://unesdoc.unesco.org/images/0015/001548/154861E.pdf}}</ref><ref>{{Cite web|title=Convention on the Rights of the Child|url=https://www.ohchr.org/en/professionalinterest/pages/crc.aspx|url-status=live}}</ref><ref>Convention on the Rights of Persons with Disabilities, Article 24</ref>

په افریقا کې هم د ۱۹۸۱ ز کال د بشري او خلکو د حقونو په اړه د افریقا منشور او هم د ماشوم د حقونو او هوساینې په اړه د ۱۹۹۰ز کال افریقایي منشور دواړه د زده‌کړې حق په رسمیت پېژني.<ref>{{Cite web|title=African Charter on Human and Peoples' Rights / Legal Instruments|url=http://www.achpr.org/instruments/achpr/|access-date=2016-01-12|website=achpr.org}}</ref><ref>{{Cite web|title=African Charter on the Rights and Welfare of the Child {{!}} African Union|url=https://au.int/en/treaties/african-charter-rights-and-welfare-child|access-date=2021-04-23|website=au.int}}</ref>

په [اروپا] کې، د بشري حقونو په اړه د اروپا د کنوانسیون د ۱۹۵۲ز کال د مارچ د ۲۰مې نېټې د لومړي پروتوکول په ۲مه ماده کې راغلي چې د زده‌کړې حق د یوه بشري حق په توګه پېژندل شوی. د اقتصادي، ټولنیزو او کلتوري حقونو د نړیوال میثاق له مخې، د زده‌کړې په حق کې د ټولو لپاره د وړیا، لازمي لومړنیو زده‌کړو حق، د ټولو لپاره د لاسرسي وړ وړیا ثانوي زده‌کړو د معرفي کولو له لارې د ثانوي زده‌کړو د پراختیا لپاره ژمنتیا او دغه راز، د وړیا لوړو زده‌کړو د معرفي کولو له لارې لوړو زده‌کړو ته د مساوي لاسرسي رامنځ ته کولو ژمنتیا، په کې شاملېږي. د ښوونې او روزنې په حق کې د هغو کسانو لپاره چې لومړنۍ زده کړې یې نه وي بشپړې کړې د بنسټیزو زده‌کړو د برابرولو مسوولیت هم شامل دی. زده‌کړه‌ییزو شرایطو ته د لاسرسي سربیره، د زده‌کړو په حق کې د زده‌کړو د سیستم په ټولو کچو کې د تبعیض له منځه وړو ژمنتیا، د حداقل معیارونو ټاکل او د زده‌کړو په کیفیت کې د ښه‌والي راوستو ژمنتیا هم شاملېږي. په سټراسبورګ کې د بشري حقونو اروپايي محکمې دغه معیار د بېلګې په توګه د بیلجیم په ژبنۍ قضیه کې پلی کړی دی. د اروپا د ټولنیز منشور ۱۰مه ماده د مسلکي زده‌کړو حق تضمینوي.<ref>European Social Charter, Article 10</ref>

د هند اساسي قانون د ۲۰۰۲ ز کال د ۸۶مې شمېرې تعدیل له مخې، له ۶ تر ۱۴ کلونو عمر پورې د وړیا او حتمي زده‌کړې حق ورکړل شوی دی.

== تعریف ==
په زده‌کړه یا ښوونه او روزنه کې رسمي اداري یا سازماني لارښوونې یا کړنچارې شاملېږي. په ټولیزه توګه، نړیوال سندونه دغه اصطلاح په همدې معنی کاروي او د زده‌کړې حق، لکه څنګه چې د نړیوالو بشري حقونو د سندونو په وسیله خوندي شوی، په ابتدايي توګه زده‌کړې او تعلیم ته په محدوده معنی کې اشاره لري. د زده‌کړو په برخه کې د تبعیض پر وړاندې د ۱۹۶۰ز کال د یونسکو کنوانسیون په ۱(۲) ماده کې تعلیم یا زده‌کړې دا ډول تعریفوي: "د زده‌کړې ټول ډولونه او کچې، (له جملې څخه یې) زده‌کړې ته لاسرسی، د زده‌کړې معیار او کیفیت او هغه شرایط چې له مخې یې زده‌کړې ورکول کېږي."<ref name="pg19">{{cite book|last=Beiter|first=Klaus Dieter|title=The Protection of the Right to Education by International Law|year=2005|publisher=Martinus Nijhoff|location=The Hague|isbn=90-04-14704-7|page=19}}</ref>

په یو څه پراخه معنی او مفهوم کې زده‌کړه ښایي "د ټولو هغو فعالیتونو په معنی وګڼل شي چې له لارې یې یوه انساني ډله خپلو اولادونو ته د پوهې او مهارتونو یوه مجموعه او یو اخلاقي قانون ورلېږدوي چې په ټوله کې دغې انساني ډلې ته د ژوند کولو توان وربښي". په دې معنی زده‌کړه راتلونکي نسل ته د داسې مهارتونو لېږد ته اشاره کوي چې د ورځني ژوند د چارو ترسره کولو لپاره اړین دي او د همدغې ځانګړې ټولنې ټولنیز، کلتوري، معنوي او فلسفي ارزښتونو لېږد هم په کې راځي. د زده‌کړې یا تعلیم دغه پراخ مفهوم ''د نړیوال تفاهم، همکارۍ او سولې لپاره د زده‌کړو او د بشري حقونو او بنسټیزو ازادیو اړوند زده‌کړو په اړه د یونسکو د ۱۹۷۴ز کال د سپارښتنې'' په ۱(الف) ماده کې په رسمیت پېژندل شوی دی.<ref>{{cite book|title=The Protection of the Right to Education by International Law|last=Beiter|first=Klaus Dieter|year=2005|publisher=Martinus Nijhoff Publishers|isbn=9789004147041|pages=226–227|url=https://books.google.com/books?id=VWs2UCuG-XQC&q=%22right+to+education%22}}</ref><blockquote>"د ټولنیز ژوند ټول هغه بهیر چې له لارې یې افراد او ټولنیزې ډلې په شعوري ډول د ملي او نړیوالو ټولنو په ګټه خپلو ټولو شخصي وړتیاوو، چلندونو، استعدادونو او پوهې ته وده ورکول زده کوي."<ref name="pg192">{{cite book|last=Beiter|first=Klaus Dieter|title=The Protection of the Right to Education by International Law|year=2005|publisher=Martinus Nijhoff|location=The Hague|isbn=90-04-14704-7|page=19}}</ref></blockquote>د اروپا د بشري حقونو محکمې بیا زده‌کړه په یوه محدود مفهوم کې د "تدریس یا لارښوونو په توګه تعریف کړې... په ځانګړې توګه د پوهې د لېږد او فکري ودې لپاره" او په یوه پراخ مفهوم کې "ټول هغه بهیر چې له مخې یې په هره ټولنه کې لویان هڅه کوي خپل باورونه، کلتور او نور ارزښتونه ځوانانو ته انتقال کړي."<ref name="pg192" />

== تطبیق یا عملي اړخ ==
نړیوال قانون تر لومړنیو زده‌کړو مخکې زده‌کړو حق نه دی خوندي کړی او نړیوال سندونه په عمومي ډول د دې کچې زده‌کړو ته له مراجعې ډډه کوي. د بشري حقونو نړیواله اعلامیه وايي چې هر څوک د زده‌کړې حق لري، له دې امله دغه حق د ټولو لپاره خوندي دی، که څه هم ماشومان یې د اصلي ګټې اخیستوونکو په توګه په نظر کې نیول کېږي.<ref name="4as2">{{cite web|url=http://www.right-to-education.org/node/226|title=Right to education – What is it? Education and the 4 As|access-date=2009-02-21|publisher=Right to Education project}}</ref>

د زده‌کړې حقونه په دریو برخو وېشل شوي دي:<ref>{{cite web|url=http://www.right-to-education.org/node/232|title=Right to education – What is it? Primer on the right to education|access-date=2009-02-21|publisher=Right to Education project|url-status=dead|archive-url=https://web.archive.org/web/20090302065906/http://www.right-to-education.org/node/232|archive-date=2009-03-02}}</ref>

* لومړنۍ (ابتدايي یا بنسټیزې) زده‌کړې. دا باید د هر ماشوم لپاره حتمي او وړیا وي، پرته له دې چې د دوی تابعیت، جنس، د زیږون ځای، یا کوم بل تبعیض په پام کې ونیول شي. د اقتصادي، ټولنیزو او کلتوري حقونو په اړه د نړیوال میثاق له تصویب وروسته، دولتونه باید په دوو کلونو کې دننه وړیا لومړنۍ زده‌کړې چمتو کړي.<ref>{{Cite news|url=http://www.right-to-education.org/page/understanding-education-right|title=Understanding education as a right|work=Right to Education Project|access-date=2017-09-06|language=en}}</ref><ref>{{cite web|url=http://www.right-to-education.org/node/227|title=Right to education – What is it? Availability|access-date=2010-09-11|publisher=Right to Education project}}</ref>
* ثانوي (یا د بشري حقونو په نړیواله اعلامیه UDHR کې ابتدايي، تخنیکي او مسلکي) زده‌کړې باید په عمومي ډول موجودې او د لاسرسي وړ وي.<ref>{{cite web|url=http://www.right-to-education.org/node/228|title=Right to education – What is it? Accessibility|access-date=2010-09-11|publisher=Right to Education project}}</ref>
* د پوهنتون په کچه باید د وړتیا له مخې زده‌کړې چمتو شي. په دې معنې چې هر څوک چې د زده‌کړې اړین معیارونه پوره کوي باید پوهنتون ته ولاړ شي.<ref>{{cite web|url=http://www.right-to-education.org/node/229|title=Right to education – What is it? Acceptability|access-date=2010-09-11|publisher=Right to Education project}}</ref>
* دواړه ثانوي او لوړې زده‌کړې باید "له هرې مناسبې لارې او په ځانګړي ډول د وړیا زده‌کړو د معرفي کولو له لارې" د لاسرسي وړ شي.<ref>{{cite web|url=http://www.right-to-education.org/node/230|title=Right to education – What is it? Adaptability|access-date=2010-09-11|publisher=Right to Education project}}</ref>

== سرچينې او ياداښتونه ==
