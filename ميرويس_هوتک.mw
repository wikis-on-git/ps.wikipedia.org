[[Image:File:Mirwais-Hotak.jpeg|thumb|289px|حاجي ميرويس نيکه د افغانستان بنسټګر]]
[[Image:MirwaisHotak.PNG|thumb|289px|حاجي ميرويس نيکه د افغانستان بنسټګر]]
داسي  اټکل  کيږي  چي  ميرويس  خان  په  ١٠٨٤ هـ ق  يا  ١٦٧٣م  کال  کي  زېږېدلئ  دئ .  پلار  يې  [[ښالم  خان]]  نومېدئ   چي  د  هوتکو  د  قوم  يو  منلئ  مشر  وو .  مور  يې  [[نازو  انا]]  وه  چي  په  پښتونولي  يې  د  خپل  زوی  پالنه  او  روزنه  کړې  وه . 
<br>
ميرويس  خان  په  زلميتوب  کي  د  وخت  زياتره  مروجه  علوم  لوستي  وه  او  وروسته  په  سوداګري  بوخت  وو . له  خوراسانه  به  يې  مالونه  [[هندوستان]]  او  د  هغه  ځايه  به  يې  هيواد  ته  راوړل ،  ګټه  به  يې  هم  کوله  او  د  نورو  خلکو  د  حاله  به  هم  خبرېده .
<br>
کله  چي  [[صفوي  شاه  حسين]]  په  ١١٠٦ هـ ق  يا ١٦٤٩ م  کي  په  [[ايران]]  کي  پاچا  سو  نو  ګورګين  يې  چي  په  اصل  کي  ګورجی  وو  او  اوس  نوی  مسلمان  سوئ  وو،  کندهار  ته  د  خپل  حکومت  د  نماينده  په  توګه  را  ولېږه .  ګورګين  چي  ډېر  ظالم  او  بې  رحمه  سړی  وو  پر  افغانانو  يې  ظلمونه  پيل  کړه .  هيڅ  څوک  نه  وو  چي  د  دې  بېګنا  خلکو  ناره  دي  واوري .  د  خلکو  ږغ  تر  هيڅ  ځايه  نه  رسېدئ   او  ډېر  افغاني  مشران  د  ګورګين  له  خوا  ووژل  سوه .  نو  د  خلکو  د  اميد  سترګي  يوازاې  او  يوازي  ميرويس  خان  ته  وې . هغه  وو  چي  د  هغه  څخه  يې  غوښتنه  وکړه . 
<br>
ميرويس  خان  هم  د  خلکو  او  هيواد  خدمت  تر  هرڅه  ښه  و  باله ،  سووداګري  يې  پرېښوده  او  د  هيواد  خدمت  ته  يې  ملا  و  تړله . لومړی  يې  د  خلکو  تر  منځ   ملي  يو والی  مينځ  ته  راووست  او  بيا  يې  ګورګين  ته  ځان  نژدې  کړ  څو  په  لږه  موده  کي  د  هغه  د  باوري  کسانو  د  جملې  څخه  سو .  د  دې  لاري  يې  و  کولای  سوای  چي  ځان  د  [[اصفهان]] دربار  ته  و  رسوي ،  هلته  به  حالات  ځانته  معلوم  کړي  او  په  خپله  ګټه  به  ور  ځني  کار  واخلي . ده  په  لږ  وخت  کي  د  اصفهان  په  دربار  کي  دومره  نفوذ  وکړ  چي  د  هغه  ځايه  يې  ځان  د  ګورګين  په  دربار  کي  د  پښتنو  د  قومونو  د  مشر  په  توګه  مقرر  کړ .  اوس  يې  نو  د  خلکو  د  يووالي  د  پاره  کار  پيل  کړ  او  د  ګورګين  د  له  منځه  وړو  په  کار  بوخت  سو .  پدې  وخت  کي  ګورګين  ځان  په  خطر  کي  و ليدئ  او  ميرويس  خان  يې  بندي  د  اصفهان  دربار  ته  واستاوه  او  دربار  ته  يې  وليکل  چي  دی  په  بند  کي  و  ساتي .
<br>
د ميرويس  خان  پوهي  او  قوي  منطق  نه  يوازې  ډېر  ژر  دی  له  بنده  خلاص  کړ  بلکي  په  ډېره  درناوي  يې  حج  ته  د  تلو  اجازه  هم  ورکړه .  تر  حج  وروسته  بيرته  د  اصفهان  دربار  ته  راغئ  او  د  هغه  ځايه  يې   ګورګين  ته  د  مشورې  ورکوونکي  په  توګه  د  مقررئ  رسمي  فرمان  واخيست  او  کندهار  ته  راغئ .  ګورګين  په دې  کار  ډېر  وارخطا  سو  او  د  ميرويس  خان  څخه  يې  وغوښتل  چي  خپله  لور  د  ګورګين  زوی  ته  په  نکاح  کړي .  ميرويس  خان  دا  خبره  د  قوم  مشرانو  ته وړاندي  کړه .  مشرانو  پرېکړه  و  کړه  چي  يوه  بله  ښځه  به  د  ميرويس  خان  د  لور  په نامه  ورکړي او هغه به دغه راز ساتي .  دا  کار  و سو او مير ويس  خان  څه  نور هم د  ګورګين دربار ته لار  وموندله .  
<br>
د  ملي  پاڅون  لپاره  يې  يوه  جرګه  جوړه  کړه  او  پرېکړه  يې  وکړه  چي  لوړی دي د بلوڅو ،  ترينو  او  کاکړو  خانان دې  ته  وهڅول  سي ، چي  صفوي  حکومت ته د ماليې  ور کولو څخه  ډډه  و کړي هغو همداسي  وکړه . ګورګين  خپل  شپږزره  کسيږ لښکر ژوب  او [[بلوچستان]]  ته  ولېږه ،  پخپله هم ورپسې رهي سو او  د ميرويس خان څخه يې هم وغوښتل ، چي هلته ورسي .  ميرويس  خان هم د اوو زرو پښتنو عسکرو سره هلته ځان ور  ورساوه . د شپې يې پر ګورګين حمله وکړه ، هغه او د هغه ټول کنډک يې له منځه يوړه . پخپله يې د ګورګين کالي  واغوستل او د هغه د وژل سو پوځيانو کالي په خپلو پوځيانو واغوستل او د کندهار پر لور رارهي سول . هلته  يې د ګورګين پاته پوځ له منځه يووړ ، هيواد يې د بېګانوو له لاسه خلاص کړ او د يوه خپلواک اولسي حکومت بنسټ يې کښېښود.


[[وېشنيزه:د افغانستان نوميالي]]
[[وېشنيزه:افغانان]]
[[وېشنيزه:د افغانستان پاچايان]]
