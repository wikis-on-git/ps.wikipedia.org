

د Seismology (زلزله‌پوهنه) ګړنه، له لرغونې یوناني ژبې نه اخېستل شوې ده، چې σεισμός (یا seismós) د «زلزلې» او - λογία (یا - logía) د «مطالعې» معنا لري. زلزله‌پوهنه د ځمکې او یا نورو سیاره‌ ډوله جِرمونو دننه د زلزلو او د ارتجاعي څپو د خپرېدنې علمي مطالعه ده. د دغه علم په محدوده کې د سونامي په څېر د زلزلې چاپېریالي اغېزو او د زلزلې د بېلابېلو سرچینو مطالعه هم شامله ده؛ د زلزلې د رامنځ‌ ته کېدو سرچینې کېدای شي، د ولکانیکي، تکتونیکي، کنګلینې، سیندي، سمندري او اټموسفیري بهیرونو په څېر طبیعي پېښې او یا هم د چاودنو په شان خپل‌لاسي پېښې وي. د مطالعې یوه اړونده څانګه چې له جیولوژي نه په ګټې‌اخېستنې سره د تېرو رامنځ‌ ته شوو زلزلو په اړه معلومات راغونډوي. د پالیوسیسمولوژي په نامه یادېږي. د ځمکې د خوځښتونو ثبتول، د وخت د تابع په توګه، د سیسموګرام په نامه یادېږي. زلزله ‌پوه، هغه ساینس ‌پوه ته ویل کېږي، چې د زلزله‌پوهنې اړوند څېړنې ترسره کوي.  

== مخینه ==
زلزلو ته د علمي لېوالتیا مخینه کېدای شي، لرغونې دورې ته ورسېږي. د زلزلو د طبیعي لاملونو په اړه لومړني قیاسونه د تالِس (چې کابو ۵۸۵ کاله مخکې تر میلاده په مېلټوس ښار کې اوسېده)، اناکسیمن (چې نږدې ۵۵۰ کاله مخکې تر میلاده په ورته ښار کې اوسېده)، ارستو (لږ تر لږه ۳۴۰ کاله مخکې تر میلاده) او د ژانګ هېنګ (۱۳۲ ز) په لیکنو کې د موندلو وړ دي. 

په ۱۳۲ ز کال کې، د چین د هان له کورنۍ نه ژانګ هېنګ د لومړي ځل لپاره سیسموسکوپ جوړ کړ. <ref name="needham">{{cite book|last=Needham|first=Joseph|title=Science and Civilization in China, Volume 3: Mathematics and the Sciences of the Heavens and the Earth|place=Cambridge|publisher=Cambridge University Press|year=1959|pages=626–635|bibcode=1959scc3.book.....N}}</ref><ref name="DeweyByerly">{{cite journal|last1=Dewey|first1=James|last2=Byerly|first2=Perry|title=The early history of seismometry (to 1900)|journal=Bulletin of the Seismological Society of America|date=February 1969|volume=59|issue=1|pages=183&ndash;227|url=https://earthquake.usgs.gov/learn/topics/eqsci-history/early-seismometry.php}}</ref><ref>{{cite journal|last1=Agnew|first1=Duncan Carr|title=History of seismology|journal=International Handbook of Earthquake and Engineering Seismology|series=International Geophysics|volume=81A|pages=3&ndash;11|date=2002|doi=10.1016/S0074-6142(02)80203-0|isbn=9780124406520}}</ref>

په اوولسمې پېړۍ کې، اتاناسیوس کرچر استدلال وکړ چې، زلزلې د ځمکې دننه د کانالونو په یوه سیستم کې د اور د حرکت له امله رامنځ‌ته کېږي. مارټین لیستر (۱۶۳۸ تر ۱۷۱۲ ز) او نیکولاس لمري (۱۶۴۵ تر ۱۷۱۵ ز) داسې نظریه وړاندې کړه چې، ګواکې زلزلې د ځمکې دننه د کېمیاوي چاودنو پر مټ رامنځ‌ته کېږي. <ref name="Lisbon">{{cite book|first1=Agustín|editor-first3=João|publisher=Springer|date=2008|page=14|title=The 1755 Lisbon earthquake: revisited|editor-first4=Antonio|editor-last4=Ribeiro|editor-last3=Azevedo|last1=Udías|editor-first2=Carlos Sousa|editor-last2=Oliveira|editor-first1=Luiz A.|editor-last1=Mendes-Victor|contribution=The Lisbon earthquake of 1755 in Spanish contemporary authors|first2=Alfonso López|last2=Arroyo|isbn=9781402086090}}</ref>

په ۱۷۵۵ ز کال کې د لیسبون ښار زلزلې او په اروپا کې د ساینس عمومي غوړېدنې سره هم‌ مهاله، د زلزلې پر چلند او لاملونو باندې د پوهېدو په موخه ساینسي هڅې لا ګړندۍ کړې. لومړني ځوابونه د جان بېویس (۱۷۵۷ ز) او جان میشل (۱۷۶۱ ز) څېړنو کې د موندلو وړ دي. میشل جوته کړه چې: د زلزلې د رامنځ‌ ته کېدو سرچینه د ځمکې دننه ده او هغه د داسې یوه حرکت څپې دي، چې د ځمکې سطحې په څو مایلي ژوروالي کې د لویو ډبرو د بې‌ځایه کېدو یا خوځېدو په پایله کې رامنځ‌ته کېږي. <ref>{{cite book|last1=Member of the Royal Academy of Berlin|title=The History and Philosophy of Earthquakes Accompanied by John Michell's 'conjectures Concerning the Cause, and Observations upon the Ph'nomena of Earthquakes'|date=2012|publisher=Cambridge Univ Pr|isbn=9781108059909}}</ref>

له ۱۸۵۷ ز راهیسې، رابرټ مالټ د اوزاري د زلزله‌ دپوهنې بنسټ کېښود او د چاودېدونکو توکو په کارولو سره یې سیسمولوجیکي آزمېښتونه ترسره کړل. هغه د «seismology» ګړنې، د رامنځ‌ته کولو پازوال( پازوال) هم دی. <ref>{{Cite journal|last=Society|first=The Royal|date=2005-01-22|title=Robert Mallet and the 'Great Neapolitan earthquake' of 1857|journal=Notes and Records|language=en|volume=59|issue=1|pages=45–64|doi=10.1098/rsnr.2004.0076|s2cid=71003016|issn=0035-9149}}</ref>

په ۱۸۹۷ ز کې د امیل ویچرټ تیوریکي محاسبې هغه دې پایلې ته ورساوه چې، د ځمکې دننۍ برخه (منټل) له سیلیکاټونو نه د اوسپنې د یوې هستې پر چاپېره جوړه شوې ده.<ref>{{cite journal|last1=Barckhausen|first1=Udo|last2=Rudloff|first2=Alexander|title=Earthquake on a stamp: Emil Wiechert honored|journal=Eos, Transactions American Geophysical Union|date=14 February 2012|volume=93|issue=7|pages=67|doi=10.1029/2012eo070002|bibcode=2012EOSTr..93...67B|doi-access=free}}</ref>

په ۱۹۰۶ ز کې ریچارډ ډیکسون اولدهام سیسموګرامونو کې په جلا، جلا توګه، د P-‌‌څپو، S-‌‌څپو او سطحي څپو راتګ ته ځیر شو او لومړنۍ ښکاره نښې یې وموندلې چې ځمکه یوه مرکزي هسته لري. <ref>{{cite encyclopedia|title=Oldham, Richard Dixon|encyclopedia=Complete Dictionary of Scientific Biography|volume=10|publisher=[[Charles Scribner's Sons]]|year=2008|page=203}}</ref>

په ۱۹۰۹ ز کې انډریا موهوروویچیچ، د نومهالې زلزله ‌پوهنې بنسټ‌اېښودونکی، د «موهوروویچیچ ناپیوستون» وموند او بیان کړ، چې په ټولیزه توګه د «موهو ناپیوستون» او یا په لنډه بڼه د «موهو»په نامه یادېږي او د ځمکې د باندني قشر او منټل تر منځ پولې ته ویل کېږي. دغه ناپیوستون د بېلابېلو تراکم‌ لرونکو ډبرو نه د سیسمولوژیکي څپو د تېرېدو پر مهال د نوموړو څپو په چکتیا کې د ځانګړي بدلون له لارې تعریفېږي. <ref name="Penn state">{{cite web|url=https://www.e-education.psu.edu/earth520/node/1777|title=Andrya (Andrija) Mohorovicic|author=|publisher=[[Pennsylvania State University|Penn State]]|access-date=30 January 2021|archive-date=30 January 2021|archive-url=https://archive.today/226Ca|url-status=live}}</ref><ref name="Encyclopedia.com">{{cite web|url=https://www.encyclopedia.com/people/history/historians-miscellaneous-biographies/andrija-mohorovicic|title=Mohorovičić, Andrija|author=|publisher=[[Encyclopedia.com]]|access-date=30 January 2021|archive-date=30 January 2021|archive-url=https://archive.today/zYGFp|url-status=live}}</ref><ref name="ssn">{{cite web|url=http://www.seismosoc.org/Publications/SRL/SRL_78/srl_78-6_hs.html|title=Andrija Mohorovičić (1857–1936)—On the occasion of the 150th anniversary of his birth|author=|publisher=seismosoc.org|access-date=30 January 2021|archive-date=30 January 2021|archive-url=https://archive.today/h5ccT|url-status=live}}</ref><ref name="McLeish">{{cite book|title=Geological science|author=Andrew McLeish|page=122|url=https://books.google.com/books?id=rhkgwEvrVe8C&pg=PA122|isbn=978-0-17-448221-5|date=1992|edition=2nd|publisher=[[Thomas Nelson & Sons]]}}</ref><ref>{{Citation|last1=Rudnick|isbn=978-0-08-043751-4|editor2-last=Turekian|bibcode=2003TrGeo...3....1R|page=659|volume=3|first2=S.|last2=Gao|access-date=2019-11-21|doi=10.1016/b0-08-043751-6/03016-4|first1=R. L.|publisher=Pergamon|editor-first=Heinrich D.|editor-last=Holland|journal=Treatise on Geochemistry|url=http://www.sciencedirect.com/science/article/pii/B0080437516030164|date=2003-01-01|title=3.01 – Composition of the Continental Crust|editor2-first=Karl K.}}</ref>

په ۱۹۱۰ ز کې، د سان‌ فرانسیسکو د ۱۹۰۶ ز کال اپریل میاشتې زلزلې له شننې وروسته، هري فیلدېنګ ريډ د «ارتجاعي بېرته راګرځېدنې تیوري» وړاندې کړه، چې د نومهالو تکتونیکي څېړنو لپاره د یو بنسټیزې پېلامې په توګه پاتې شوه. د دې تیوري پراختیا د ارتجاعي توکو پر فعالیت او ریاضیاتو کې د پام‌وړ جلا مطالعاتو بهیر پورې تړاو درلود.<ref>{{Cite web|url=https://earthquake.usgs.gov/regional/nca/1906/18april/reid.php|title=Reid's Elastic Rebound Theory|website=1906 Earthquake|publisher=United States Geological Survey|access-date=6 April 2018}}</ref>

په ۱۹۲۶ زېږدیز کې هارولډ جفرېس د زلزلو څپو په هکله د خپلو څېړنو پر بنسټ، د لومړي ځل لپاره ادعا وکړه چې د ځمکې د منټل تر لاندې د ځمکې هسته اوبلنه (مایع) ده.<ref>{{Cite journal|last=Jeffreys|first=Harold|date=1926-06-01|title=On the Amplitudes of Bodily Seismic Waues.|journal=Geophysical Journal International|language=en|volume=1|pages=334–348|doi=10.1111/j.1365-246X.1926.tb05381.x|issn=1365-246X|bibcode=1926GeoJ....1..334J|doi-access=free}}</ref>

په ۱۹۳۷ زېږدیز کې اِنګې لِهمن څرګنده کړه چې د ځمکې د بهرنۍ اوبلنې هستې په منځ کې دننۍ کلکه (جامده) هسته شتون لري.<ref>{{Cite journal|last=Hjortenberg|first=Eric|date=December 2009|title=Inge Lehmann's work materials and seismological epistolary archive|url=http://www.annalsofgeophysics.eu/index.php/annals/article/viewFile/4625/4693|journal=Annals of Geophysics|volume=52|issue=6|doi=10.4401/ag-4625|doi-access=free}}</ref>

د ۱۹۶۰ لسېزې په اوږدو کې د ځمکې ساینس تر هغې کچې وده وکړه چې د خوځنده پېښو او جیوډېتیکي حرکتونو د هراړخیزو تیوریو له یوځای کېدو نه د پلېټ تکتونیک په اړه یوه بشپړه جوته شوې تیوري رامنځ ‌ته شي. 

== د زلزلې څپو بڼې ==
د زلزلې څپې ارتجاعي څپې دي چې په کلکو یا اوبلنو جسمونو کې خپرېږي. کولای شو په درې بڼو یې ووېشو: دننۍ څپې، چې د مادي چاپېریال (اجسامو) په منځ کې د خپرېدو په حال کې دي. سطحي څپې، چې د اجسامو پر سطح یا د هغوی د ګډ فصل په اوږدو کې خپرېږي. عادي موډ، چې د ولاړو څپو یوه بڼه ده.

=== دننۍ څپې ===
دننۍ څپې پر دوه ډوله دي: خجیزې (فشاري) یا لومړنۍ څپې (P-څپې) او غوڅوونکې یا ثانوي څپې (S-څپې). P-‌څپې اوږدې)(طویلي) څپې دي او د حرکت لوري په اوږدو کې د راټولېدنې او پراخېدنې (انقباض او انبساط) لامل ګرځي. لکه څرنګه چې دغه څپې په کلکو توکو کې تر ټولو ګړندی حرکت لري، نو په سیسموګرام کې تر ټولو دمخه راڅرګندېږي. S-‌څپې غوڅوونکې څپې دي، چې د حرکت لوری یې د خپرېدو پر لور عمود پروت دي. S-‌څپې د P-‌څپو په پرتله په کراره خپرېږي، نو له‌ دې امله له P-‌څپو نه وروسته پر سیسموګرام راڅرګندېږي. اوبلن مواد، د غوڅولو ټیټې وړتیا له امله، ارتجاعي څپې پیاوړې کولای نه‌ شي، نو ځکه S-‌څپې یوازې په کلک مادي چاپېریال کې خپرېږي. <ref name="Gubbins1990">{{harvnb|Gubbins|1990}}</ref>

=== سطحي څپې ===
سطحي څپې، د ځمکې سطحې ته د P- او S-‌څپو د رارسېدو په پایله کې کې رامنځ ‌ته کېږي. دغه څپې، شیندلې څپې دي، په‌دې معنا چې د بېلابېلو فریکونسیو لرونکو څپې بېلابېل سرعتونه لري. رېلي څپې (چې انقباضي او غوڅوونکی حرکتونه لري) او لَف څپې (چې په بشپړه توګه غوڅوونکې دي) د سطحي څپو دوه مهمې بڼې ګڼل کېږي. لف څپې، د ځمکې سطحې ته د قطبي  شوو  S-‌څپو د رارسېدو په پایله کې رامنځ ‌ته کېږي او یوازې هغه وخت شتون لري چې په یوه کلک مادي چاپېریال کې د ژوروالي سره په تړاو په ارتجاعي ځانګړتیاوو کې کوم بدلون رامنځ‌ته شوی وي؛ دغه حالت تل د زلزله‌ پوهنې په کارونه کې شتون لري. له هغه ځایه چې سطحي څپې، د ځمکې سطحې ته د رسېدو لپاره، د غیرمستقیمو لارو په اوږدو کې حرکت کوي، نو د P-‌څپو او S-‌څپو په پرتله په کراره خپرېږي. څرنګه چې دغه څپې، د ځمکې پر مخ خپرېږي، نو دننیو څپو په پرتله په ځنډ سره انرژي له لاسه ورکوي (1/distance<sup>2</sup> د 1/distance<sup>3</sup> پر وړاندې)، له همدې امله سطحي څپې د دننیو څپو په پرتله ځمکه لا پیاوړې لړزوي او په پایله کې د لومړنیو سطحي څپو سېګنالونه، د زلزلو په سیسموګرامونو کې تر ټولو لوی څرګندېږي. د کم‌ ژورو زلزلو او یا سطحې ته نږدې چاودونو په څېر پېښو کې، که چېرې د سطحي څپو سرچینه سطحې ته نږدې وي، نو زورورې سطحي څپې راپارېږي، خو که چېرې سرچینه ډېره ژوره وي، سطحي څپې کمزوره دي. <ref name="Gubbins1990" />

=== عادي موډ ===
دننۍ او سطحي څپې دواړه خپرېدونکې څپې دي، سره له‌ دې، سترې او پياوړې زلزلې کېدای شي ټوله ځمکه د یوه انګازور زنګ په څېر «وکړنګوي». دغه «کړنګونه» د یو لړ داسې نورمال موډونو له یوځای کېدو رامنځ‌ته کېږي، چې جلا فریکونسۍ او بېلابېل پریوډونه (کابو یو ساعت یا لا لنډ) ولري. د یوې خورا پیاوړې زلزلې له امله د نورمال موډ رامنځ‌ته شوی حرکت کېدای شي، له پېښېدو نه تر یوې میاشتې وروسته پورې وکتل شي. د نورمال موډونو لومړنۍ کتنې، د ۱۹۶۰ لسیزې کې ترسره شوې، په دغو کلونو کې د لوړ دقت‌ لرونکو وسایلو راتګ د شلمې پېړۍ دوو سترو زلزلو (والډیویا کې د ۱۹۶۰ ز او آلاسکا کې د ۱۹۶۴زکال زلزله) له رامنځ‌ته کېدو سره هم‌مهاله و. له هغه وخت راهیسې، د ځمکې عادي موډونو د دغې سیارې پر ژور او پېچلې جوړښت باندې د پوهېدو په لار کې ستر خنډونه رامنځ‌ته کړي دي.<ref name="Gubbins1990" />سرچینې

== سرچینې ==
