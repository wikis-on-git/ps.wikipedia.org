د نرینه او ښځینه نومونو یو- او ډېرګړی
یوګړی ....... ډېرګړی  
(مفرد ......... جمع) 


ی (ay) .............. ي (i)
بېلګه:  یو سړی - ډېر سړي

یادونه: که چېرې په نرمه ی پایېدلي نومونه او ستاینومونه نسبتي وي لکه د یو ځای اوسېدونکي، نو بیا په ان ځایناستي جمع کېږي لکه: کابلی - کابلیان، پېښوری- پېښوریان، امریکایی - امریکایان ...

ي (i) ............... ۍ (əy)
بېلګه:  یوه خوشالي - ډېرې خوشالۍ 

ې (e) ............... ې (e)
بېلګه: یوه  زده کوونکې - ډېرې زده کوونکې 

ه (a) ................ ې (e)
بېلګه:  یوه مڼه - ډېرې مڼې

ۍ (əy) ............... ۍ (əy)
بېلګه:  یوه ځولۍ - ډېرې ځولۍ 

ا (ā)................. وې (we)
بېلګه:  یوه مانا - ډېرې ماناوې / یوه دعا - ډېرې دعاوې (ناکره:  دعاګانې /ماناګانې) 

و (o) ............... ګانې (gāne)
بېلګه:  يوه بیزو - ډېرې بیزوګانې / یوه سکالو - ډېرې سکالوګانې 

د ژونديو یا ساکښو شیانو نومونه چې په یو بېواک غږ پایېدلي وي په ان پای مومي (اکثر) لکه هلک - هلکان، لیکوال - لیکوالان، ځوان - ځوانان

بېواک غږونه ټول غږونه دي له ا/زور/ې/ي/و پرته


د ناژونديو او ناساکښو شیانو نومونه، چې په بېواک غږ پایېدلي وي، په ونه پای مومي لکه: قلم - قلمونه، کور- کورونه

په زورکي پایېدلي نومونه په جمع کې کله ان اخلي او کله ونه
لېوه - لېوان
زړه - زړونه
تره - ترونه
کارغه  - کارغان

د ځینو رشتو نومونه بیا بې قاعدې وي:
مور - میندې
ورور - وروڼه
زوی - زامن
لور - لوڼه /لورګانې
خور - خویندې
ترور - تریندې
وراره - ورېرونه


لیکوال:  کامران منګل
