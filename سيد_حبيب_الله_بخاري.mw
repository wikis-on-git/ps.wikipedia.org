

'''سيد حبيب الله بخاري''' ([[زوکړه]] د ۱۹۰۸ زېږدي [[کال]] د [[فبروري]] ۱۰، [[سوات]] - [[مړینه]] د ۱۹۸۱ ز کال د [[اکتوبر]] ۱۲) د لوی [[افغانستان]] يو [[پښتو ژبه|پښتو ژبی]] ولسي [[شاعر]] او [[ليکوال]] وو، چې په ميرزا زخمي ځيگر اوڅار وو او دی. 

==مخينه== 

په پښتو، عربۍ، پارسۍ او اردو ژبو او علومو باندې پوه لوی پوهاند ارواښاد سيد حبيب الله بخاري (ميرزا زخمي ځيگر) د ۱۹۰۸ ز کال د فبرورۍ پر ۱۰ د سوات د شاميزۍ سیمې په مياميره نومي کلي کې د بخاري ساداتو په درنه کورنۍ کې د سيد مير اغاجان کره زيږيدلې وو. هغه پر ۱۹۱۶ ز کال د خپل کلي مياميره نه هجرت وکړ او د اشنغر د سرډيرو کلي سره خوا کې په وردگه کلي کې نېشا شو. نوموړی په يوه چاربيته کې وايي:

ميرزا زخمي مې نوم دی 
 
هر چا ته معلوم دی 

دفتر مې د شعرونو دې قايم په سرډهيرو 

په عشق کې د خارو

بل ځای وايي: 

پاره مې د بدن په هغه دم شي ناقراره 

دشمن د غل شاعر يم که راپيښ شو په وردگو

==د سيد حبيب الله بخاري شاعري== 
د ميرزا زخمي ځيگر شاعري د پند و نصيحت، عشق و محبت، حسن و جمال نه ډکه په سپۍڅلې ساده او روانه ژبه کې خپل ولس ته وړاندې کړې ده. ميرزا زخمي ځيگر په شاعرۍ کې په مختلفو اصنافو طبع ازمايي کړې چې پکې حمدونه، نعتونه، مناجات، حکايات، قومي نظمونه، غزلې، رباعيانې، چاربيتې [[نيمکۍ]]، [[بگتۍ]] او لوبې شاملې دي. د هغه ډېر مشهور نعتونه او لوبې د ريډيو [[پاکستان]] [[پېښور]] مشهورو نعت ويونکيو او سندرغاړو ويلي دي.  

د شاعر او ليکوال سيد حبيب الله بخاري لنډنوم (تخلص) زخمي ځيگر وو، خو د ميرزا لقب ورته د ښکلي ليک د ليکلو په وجه د خپلو دوستانو له لوري ورکړ شوی وو. هغه په خلکو کې د «ميرزا زخمي ځيگر» په نامه اورڅارتیا موندلې وه. 

د ميرزا زخمي ځيگر په نزدې دوستانو کې نامتو شاعران [[عبدالواحد ټيکدار]]، [[علي حيدر جوشي]]، [[فدا مطهر]]، [[سيف الملوک صديقي]]، [[فضل رحمان فيضان]]، [[غالب گل سرحدي]]، [[عبدالله استاذ]] د [[نوښار]] [[سيد اکبر صابر]]، [[مير غلام صادق]]، [[عبدالوهاب]]، [[دستي شان ګل]]، [[حسن الماب]]، [[فريخان شيدا]]، د نوښار [[نور محمد]] او داسې نور ډير شامل دي. مرزا زخمي جګر په نيټه ۱۲ اکتوبر ۱۹۸۱ ع ددې فاني دنيا نه سفر کړی دی په چارسده کښې د دارالعلوم اسلاميه لوې دروازې ته مخا مخ خاورو ته سپارلې شوی دی مرزا زخمي جګر د خپل قبر د کتبې دپاره دا شعرونه ليکلي وو 

==ليکلي نښيرونه يې== 

دمرزا زخمي جګر ۳۵ ناچاپه کتابونو نه علاوه تجليات حجاز ديوان درعجم.رياض العاشقين.رموزالعاشقين.انجام صداقت..تازه زخمونه.نوي زخمونه.يو قام په تازه زخمونه کتاب باندې دا شعر ليکلې
مرهم د تسلۍ پرې باندې ږدمه هر ساعت
رغيږي بې وصاله چرته دا زخمونه دوه
