{{Infobox artwork
| title = شهیدانو چوك
| painting_alignment = left
| other_language_1 = [[پاړسي|دري]]
| other_title_1 = {{Lang|nl|چوک شهدا}}
| image = شهیدانو چوک.jpg
| caption =د شهیدانو چوك د غرمۍ پر وخت انځور کندهار ډایلي نیوز
| image_upright = 1.1
| wikidata = Q152072
| artist = افغانان
| year = 1800شاوخوا : اصل جوړښت<br />{{Start date|1950}} شاوخوا: بیا جوړونه
| medium = Bronze
| height_metric = 61
| city = [[کندهار]]
| coordinates = 
{{coord|31|37|N|65|43|E|region:AF|display=inline,title}}
| label   = شهیدانو چوك 
}}
|map_size = 250
}}
'''شهیدان چوك''' د کندهار ښار په منځ کي یو تاریخي ګمبده ده، هغه وخت چه انگرېزانو د اول وار د پاره (اپريل ١٨٣٩) [[افغانستان]] تر اشغال لاندي راوستئ، نو د ملك په مختلفو ښارو كي جنگونه ورسره كېدل، او دغو جنگونو كرار كرار شدت پيدا كړئ او غازيانو د افغانستان په لويو ښارو كي پر انگرېزانو باندي شپه او ورڂ يوه كړې وه، او دوئ د خپل اشغال په ټوله مدت كي د وطن په كنج كنج كي د افغانانو د مسلسلو حملو او جنگو څخه په عذاب وه، تر څو په پائ كي هغه وخت چه سردار محمداكبرخان د انگرېزانو سياسي نماينده ويليم مكناټن په كابل كي وواژه. نو انگرېزانو د افغانستان څخه وتلو ته غاړه كښېښودله. په هلمند او كندهار كي هم جنگونو ادامه درلوده. چه په هلمند كي د اخترمحمدخان عليزي حملې پر انگرېزانو باندي او د نوموړي غازي جنګونه د يادوني او افتخار وړ دي. په كندهار كي انگرېزي متهاجمينو د خپل درې كلن اشغال آخري اوه يا اته مياشتي په كلابندۍ كي تېرى كړې چه ڂانونه د غازيانو دحملو څخه وساتي. په كندهار كي انگرېزانو د جنرال ناټ په مشري خپل عسكر او قواوي و احمدشاهي كلا ته ننه ايستلې، د ښار اكثريت ڂوانان او نارينه يئ د ښاره وايستله او د ښار دروازې يې په ڂانو پسى وتړلې او د ١٨۴۲ د پسرلي د شروع څخه تر مني پوري ښار كلابند ؤ، خو پر هغه سربېره كندهاريانو د ښار د دباندي څخه پر آرامه نه پرېښوله او پر برجو او دروازو به يې حملې كولې. كلابندو انگرېزي قواؤ د هندوستان او كابل څخه د تازه دمه عسكرو و رارسېدلو ته انتظار ايستئ، خو په ضمن كي يې د كندهاري آزادي خواهانو او غازيانو دحملو په نتيجه كي په زرو عسكر د لاسه وركړي وه او يواڂي درې زره اوښان يئ د كندهاري جنگياليو په لاس ورغلي وه.

==نور==
ويل كېږي چه د دغه جنگي كلابندۍ په يوه شپه د طالبانو يوې څولېښت كسيزه ډلي د [[هرات]] پر دروازه باندي چه د انگرېزي قواؤ لخوا يئ ساتنه كېدله. حمله وكړه او دروازې ته يې اور واچاوه. د كلا د برجونو څخه انگرېزانو د توپكو او توپونو گولۍ پر واورولې او د يوه ملا په شمول يې ۴١ تنه غازيان طالبان [[شهيدان]] كړه. او په هغه وخت كي خلگو ترهرات دروازې دباندي په يوه لويه شامۍ كي ښخ كړه. په ۱۳۲۸ شمسى كال د افغانستان د دولت لخوا د دغو پاكو شهيدانو په ياد دغه ګنبده او دايروي [[چوك]] جوړ سو چه پر شااوخوا يې د ميوند په جنگ كي نيول سوى توپونه هم ودرول سول او د شهيدانو دچوك په نامه مشهوره سو چه تر نن ورڂى پورى د حاجي ميرويس خان او احمدشاه په ښار [[کندهار]] کي وجود لري.
==داهم وګوري==
*[[زوړ کندهار]]
*[[جامعه عمر]]
*[[د ميوند جگړه]]
*[[د افغان-انگرېز لومړۍ جگړه]]

==سرچینۍ==
{{commons category}}
[[وېشنيزه:کندهار]]
[[وېشنيزه:د کندهار تاریخي ودانۍ]]
