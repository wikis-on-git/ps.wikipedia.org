'''پوهنمل اورنګزیب ارشاد'''  یو تکړه لیکوال،  څیړونکی او د پوهنتون استاد دی . نوموړی د ارواښاد محمد ارشاد خان بابکرخيل زوى او دافغانستان د نامتو ملي اتل غازي محمدشاه خان بابکرخيل کړوسى دی . نوموړی د 1338 لمریز کال د ورى د مياشتى په لومړى نيټه د لغمان مرکز پورې اړوند د بديع آباد په کلى کى زيږېدلى دی.

== زدکړې: ==
نوموړي تر 9 ټولګى يې دکټل په منځني ښوونځي او تر 12 ټولګى يې د لغمان په مرکز روښان ليسه کې زده کړى کړي دي . په 1360 لمریز کال کې د پښتونخوا مرکز پيښور ته تللی . په 1986 زیږدیز کال کې يې په اسلاميه کالج کې زده کړى پیل کړې او بيا په 1990 زیږدیز کال کې يې د پيښور له پوهنتون نه په پښتو ژبې او ادبياتو کې د ایم. ای یا ماسټرۍ سند ترلاسه کړى.

== دندې: ==
ښاغلی اورنګ زیب ارشاد نن سبا په پارلیمانى چارو وزارت کې کى دنده ترسره کوې او ددى تر څنګ د کابل په يوه شخصي پوهنتون کى د استاد په توګه تدريس هم کوى. نوموړی د خپلې پوهې او وړتیا تر څنګ یو مهذب انسان او په پښتو او پښتواله او خپل هیواد افغانستان مین ګ شخصیت دی .

== چاپ آثار: ==
۱-( رژیدلي ګلونه )د۱۳۷۱ لمریزکال چاپ 

۲-( وروستۍ سلګۍ ) د ۱۳۷۱ لمریز کال چاپ 

۳-( بدیع او دپښتو نثر ) د ۱۳۶۹ لمریز کال چاپ 

۴- ( توریالی غازي ) د ۱۳۷۳ زیږدیز کال چاپ 

۵- ( افغانستان پیژندنه) د ۱۳۸۴ لمریزکال چاپ 

۶- ( نومیالی او شمله ور غازي )د۱۳۸۹ لمریز کال چاپ 

۷- ( دافغانستان دولایتونو عمومي جغرافیا) د ۱۳۹۵ لمریزکال چاپ .

== ژباړل شوي آثار: ==
۱- ( افغانستان دتاریخ په رڼا کې ) دارواښاد احمد علي کهزاد تالیف ۱۳۸۹ لمریز کال چاپ 

۲- دافغانستان دولا یتونو جغرافیه دپوهاند غلام جیلاني عارض لیکنه د۱۳۸۹ لمریز کال چاپ 

۳- دافغانستان او نړۍ نومیالي ګرځندویان دپوهند غلام جیلاني عارض تالیف ۱۳۸۹ لمریزکال چاپ 

۴- ( افغانستان ته دعربو راتګ او داسلام دین خپریدل) دمیر غلام محمد غبار لیکنه د۱۳۸۹ لمریزکال چاپ 

۵- طاهریان دعلی احمد نعیمي لیکنه د۱۳۸۹ کال چاپ 

۶- ( صفاریان) دمیر محمد صدیق فرهنګ لیکنه ، د ۱۳۸۹ لمریزکال چاپ 

۷- (صفاریان ) داحمد علی نعیمي تالیف، د۱۳۸۹لمریزکال چاپ 

۸- ( غوریان) دارواښاد عتیق الله پژواک لیکنه ، د۱۳۸۸ لمریزکال چاپ 

۹- ( افغانستان دتاریخ په بهیر کې ) دمیر غلام محمد غبار لیکنه ، لومړی او دویم ټوک ؤ د۱۳۹۴ لمریز کال چاپ 

۱۰- غر غښت یا ګر شاسپ ، داحمد علي کهزاد تالیف ، د۱۳۹۵ لمریزکال چاپ 

۱۱- (دښوونکو لارښود) د۷نه تر ۱۲ ټولګيو پورې ،دثریا سدید لیکنه ژباړه .د۱۳۹۵ لمریزکال چاپ

۱۲- ( دزده کوونکو دکار کتاب ) د۷ ټولګي نه تر دولسمو ټولګیو پورې ، دثریا سدید لیکنه . ژباړه ، د۱۳۹۵ لمریز کال چاپ . 

== ناچاپ آثار: ==
۱- (دجهاد خاطرې )، تالیف

۲- ( دلغمان مشاهیر)، تالیف 

۳- (نومیالي لیکوالان ) ،تالیف

۴- (د افغانستان تاریخ دهند دکورګانیانو په دوره کې ) دارواښاد علامه عبدالحی حبیبی  د لیکنې  ژباړه .

== سرچینې: ==
