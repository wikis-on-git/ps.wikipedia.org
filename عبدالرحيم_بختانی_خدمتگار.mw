[[دوتنه:AbdulRaheemBakhtanai.png|thumb|کيڼ|عبدالرحيم بختانی خدمتګار]]
'''عبدالرحيم بختانى''' (زېږېدنه: ۱۳۳۷ ل. د تلې مياشت) يو افغان ليکوال او څېړونکی دی. همداراز هغه د افغانستان د علومو اکاډمۍ غړيتوب هم لري. 

== مخينه ==
نوموړی د سر څيړونکى [[عبدالله بختانی خدمتګار]] زوى دی او [[د ننګرهار ولايت]] د سره رود د بختان په کلى کې زيږيدلى دى.

== زده کړې ==
لومړني زده کړه يې دسره رود دچهار باغ صفاء په منځني ښوونځي کې په ١٣٥٢ هـ ل کال کې بشپړې کړي دي . او په ١٣٥٨ هـ ل کې د ننګرهار د ليسې څخه د بکلوريا په درجه فارغ شوى دى. د کانکور د ازموينې تر تيرولونه وروسته د ١٣٥٨ هـ ل کال په پاى کې د کابل پوهنتون د ټولنيزو علومو له پوهنځي د تاريخ څانګې ته شامل شو . په ١٣٦٢ هـ ل کال کې د نوموړي پوهنځي څخه د تاريخ د څانګې نه د ليسانس په سويه فارغ شو. د ١٣٦٣ هـ ل کال نه تر ١٣٦٥ هـ ل کاله پورې د پخواني شوروي اتحاد د ګرجستان جمهوريت د تبليسى دولتى  پوهنتون د تاريخ په پوهنځى کې د ما سترۍ په پروګرام بوخت وو .
د ١٣٦٥ هـ ل کال په نيمايى کې د نوموړي پوهنتون د تاريخ د پوهنځي څخه خپله ماسټرى د افغانستان د معاصر تاريخ په بر خه کې تر لاسه کړه. 

== دندې ==
د ١٣٦٥ هـ ل کال نه تر ١٣٧١ هـ ل کاله پورې په دولتى ورځپاڼو کې په ژورناليستيکي دندو باندى بوخت وو. د ١٣٧١ هـ ل کال نه تر ١٣٨١ هـ ل کال پورې په شخصي دندو باندې بوخت وو . په ١٣٨١ هـ ل کال کې د افغانستان په علومو اکاډمى کې د علومو اکاډمۍ د کانکور له ازموينى وروسته د علومو اکاډمى د علمي غړي په توګه ومنل شو. د ١٣٨٢ هـ ل کال د چنګاښ په مياشت کې د نامزادۍ دورې تر تيرولو وروسته يې د محقق علمي درجه تر لاسه کړه، او تر اوسه پورې د افغانستان علومو اکاډمۍ کې د علمي غړي په توګه دنده سرته رسوي.

همدارنګه د نورو علمي او څيړنيزو دندو ترڅنګ د ١٣٨١هـ ل کال نه تر اوسه پورې د افغانستان د علومو اکاډمي او د ښوونې او روزنې د وزارت په موافقه د سيد جمال الدين د ښوونکي د روزنې په عالي موسسه کې د رسمي وخت نه وروسته د تاريخ د استاد په حيث دنده سرته رسوي.

څيړنوال عبدالرحيم بختانى د افغانستان د علومو اکاډمي د علمي او څيړنيزو چاروپر څنګ  يو  شمير علمي، تاريخي  او سياسي مقالې ، ژباړي او کتابونه يې په پښتو، درى او روسي ژبو ليکلى دى.  چې ځينې چاپ شوي دي او ځينې نا چاپ دي چې په لاندې ډول دي.

== چاپ شوي آثار ==
#د ګل پاچا الفت نثرى کليات دوهم ټوک ( تدوين )١٣٨٠ هـ ل .
#د پښتنو سره د بابر اړيکې _ ( تاليف ) _ ١٣٨٥ هـ ل
#کتابخانه هاى افغانستان درمسير تاريخ ( ژباړه ) _ ١٣٨٣ هـ ل
#د  سر محقق [[عبدالله بختانی خدمتګار]] لنډ ژوند ليک ( تاليف )

== ناچاپه آثار==
#د افغانستان د علومو اکاډمي د علمي غړ وپيژندنه ( تاليف )
#د افغانستان د سياسى ، فرهنګى او علمى شخصتونو د زمانې تاريخي حالات ( تاليف  )
#د[[ ګل پاچا الفت]] نثري کليات _ دريم ټوک _ ( تدوين )
#په افغانستان کې د مشروطيت غورځنګ (د ماسټري تيزس ) ( تاليف )
#د هند کې د ګورګاني واکمنۍ په دوره کې د پښتنو سياسي ، اقتصادي او فرهنګي وضع ( تاليف )


== سرچينې ==
[http://gandahara.bloguna.tolafghan.com/posts/9985 د عبدالرحيم بختاني خدمتګار ژوندليک]

== باندنۍ تړنې ==
[http://gandahara.bloguna.tolafghan.com د عبدالرحيم بختاني خدمتګار وېبلاګ]



[[وېشنيزه:پښتانه]]
[[وېشنيزه:پښتانه ليکوال]]
