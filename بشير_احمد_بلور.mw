'''بشير احمد بلور''' ({{lang-en|'''Bashir Ahmad Bilour'''}} - 1 د اګست، 1943 - 22 د ډېسمبر, 2012) د [[خيبر پښتونخوا]] د [[د خيبر پښتونخوا ولايتي شورا|ولايتي جرګې]] غړی او د خيبر پښتونخوا د صوبايي حکومت د کليو پراختيايي وزير و.<ref name="pakp">http://www.gov.pk/index.php/members/profile/en/19/220</ref>

==مخينه==
بشير احمد بلور په ۱ د اګسټ،  1943 کال کې خيبر پښتونخوا کې زېږېدلی و. هغه د پېښور د هندکو ژبو لږکيو يو سياسي مشر و.<ref name="highbeam">https://archive.is/20130126035543/www.highbeam.com/doc/1G1-177427468.html</ref>

بلور په حقوقو کې زده کړې کړي وې او د حقوقو لېسانس يې درلوده. هغه د پېښور د سترې محکمې وکيل هم پاتې شوی و او له 1970 ز. کال نه راپدېخوا د عوامي نشنل ګوند غړی و او د همدغه ګوند په سياسي چوکاټ کې يې فعاليت کاوه.<ref name="pakp"/>

==سياسي ژوند==
په 2008 ز. کال په ټولټاکنو کې بشير احمد بلور د خيبر پښتونخوا د ولايتي جرګې غړي په توګه وګومارل شو. هغه په دغو ټولټاکنو کې له 4000 ډېرې رايې د پېښور له ښار نه ترلاسه کړي وې. دا د هغه د سياسي ژوند پينځم وار و چې په پرله پسې توګه په ټولټاکنو کې يې بری ترلاسه کړی و او د عوامي نشنل ګوند لپاره د وزارت څلورمه دنده وه.<ref name="highbeam"/> هغه د خيبر پښتونخوا د صوبې صدر هم پاتې شوی و.

==مړينه==
په 22 د دېسمبر، 2012 ز. کال کې کله چې بشير احمد بلور د عوامي نشنل ګوند له يوې غونډې دباندې ووت، نو په سيمه ايز وخت 6:15 دقيقې د ماښام په يوه ځانمرګي بريد کې ټپي سخت ټپي شو. کله چې په بېړه د لېډي ريډېنګ روغتون ته ورسېد په 7:40 دقيقو يې ساه ورکړه .


==دا هم ولولۍ==
*[[عوامي نشنل ګوند]]
* [[غلام احمد بلور]]

==سرچينې==
{{Reflist}}






[[وېشنيزه:د خيبر پښتونخوا سياستوال]]
