'''رام نات کويند''' د ۲۰۱۷ ز کال د جمهوري ریاست په ټاکنو کې، له خپلې سیالې ميريا کمار  Meira Kumar نه میدان وگټلو او تقريبا دوه پر درې رايې يې خپلې کړې او تر پرناب موکرجي وروسته به د جولای په ۲۵ مه د جمهور رييس په توگه دندې ته اوږه وکړي. 
کویند د ۱۹۴۵ ز کال د اکټوبر میاشتې په لومړۍ نېټه، د اوتر پردېش Uttar Pradesh په کانپور دهات  Kanpur Dehat ولسوالۍ کې زېږیدلی دی. پلار يې بزگر او د یو کوچنی دکان مالک هم و، چې د خپلې کورنۍ گوزاره يې ورباندې کوله. کویند د پنځو ورڼو او خويندو تر منځ تر ټولو کشر و او ۵ کلن و، چې مور يې له لاسه ورکړه. 
په کلي کې د لومړنيو زده کړو د تر سره کولو ورسته، اړ شو چې گاونډي کلي ته، چې ۶ کيلومتره يې له دوی نه واټن درلود، د زده کړې د دوام لپاره هره ورځ مزل وکړي. د دوی په کلي کې هیچا حتی یو بایسکل هم نه درلود. 
په تجارت کې لیسانس (Bachelors degree in commerce and a LLB from DAV College) او همداراز په [[حقوق]]و کې هم زده کړې کړي او له کانپور پوهنتون نه فارغ شوی دی. کويند لکه مو چې مخکې وويل، يو داليت دی او د بهارتیا جاناتا (بي. جې، پي) گوند لخوا يې ملاتړ کيده. 
==دندې او مسؤليتونه: ==
  
•	د بهارتیا جاناتا گوند پخوانی مشر.
•	له ۲۰۱۵ – ۲۰۱۷ ز کلونو پورې د بیهار ایالت گورنر يا والي.
•	له ۱۹۹۴ ـ ۲۰۰۶ ز پورې د پارلمان غړی.

رام نات کويند په ۱۹۷۴ ز کال کې له له «ساویتا» سره واده وکړ او د مينې حاصل يې يو زوی او يوه لور دي. 
   
سرچينې: 
•	ويکيپېدیا
[[وېشنيزه:هندوستان]]
[[وېشنيزه:هندي سیاستوال]]
[[وېشنيزه:سیاستوال]]
[[وېشنيزه:هندي هېوادمشران]]
[[وېشنيزه:هېوادمشران]]
[[وېشنيزه:ولسمشران]]
