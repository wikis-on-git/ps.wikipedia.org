
ډاکټر '''نبي مصداق''' (۱۹۴۴ ز.) (''انګرېزي: Dr. Nabi Misdaq'') يو [[افغان]] [[وګړپوه]]، سياسي شننونکی، ليکوال او د [[بي بي سي]] راډيو د پښتو څانګې لومړنی خبريال، بنسټګر او پخوانی وياند هم دی. نوموړي د [[افغانستان]] په اړه يو شمېر کتابونه کښلي چې د لوستونکو لخوا يې تود هرکلی شوی. ډاکټر مصداق په ۲۰۰۱ ز. کال کې له [[انګلستان]] نه [[امريکا]] ته کډه وکړه او له هماغه وخت نه يې [[د جورج مازون پوهنتون|د جورج مازون]] په [[پوهنتون]] کې، د ډيپلوماټيکې ژبپوهنې او د انلينګوا په ژبپوهنيزو مرکزونو کې د پښتو ژبې د ښوونکي په توګه دنده ترسره کړې. 

== مخينه ==
نبي مصداق [[د پکتيا ولايت]] [[د ځاځيو ولسوالۍ|د ځاځيو ولسوالې]] په روقيان کې زيږدلی او د ځاځيو له يوې مشهورې کورنۍ نه دی. نيکه ېې باقي خان د [[امير عبدالرحمن خان]] نه د ځاځيو د يوه مشهور ملک په حيث د لارې د ساتلو په غرض تنخا اخيستله او امير به هم هره مياشت کور ته چاي او بوره ورلېږل. د مصداق پلار مرحوم حاجي کهندل خان هم د [[امير امان الله خان]] په وخت کې د [[کابل]] ښار يو پيژندل شوی قراردادي وو چې [[د دارلامان ماڼۍ]]، [[د علي آباد سناتوريم|د علي آباد د سناتوريم]] تعمير، [[د غازي ښوونځی]] او وروسته د ساينس فاکولتې تعميرونه ېې جوړ کړي دي. ډاکټر مصداق متاحل دی او دوه زامن لري عمر او [[يوسف مصداق|يوسف]] چې دواړه ېې د لوړو زده کړو خاوندان دي او په خپلو څانګو کې ېې کتابونه هم ليکلي. خو کشری ځوی يې يو پېژندل شوی هنرمند هم دی چې هنري نوم يې يوشح دی.

== زده کړې ==
=== لومړنۍ زده کړې ===
هغه خپلې لومړنۍ زده کړې په [[طالقان|طالقانو]] کې، چې مشر ورور ېې مرحوم دُر مرجان خان د [[قطغن]] او [[د بدخشان ولايت|بدخشان]] د معارف مدير وو، پيل کړې او په شپږو مياشتو کې ېې لمړی او دوهم ټولګی ولوست بيا کابل ته ولاړ او هلته په دريم ټولګي کې ومنل شو. مصداق د کابل په نمره يو ابتدايه ښونځي کې به لمړی يا دوهم نمره تر شپږم ټولګي پورې کاميابيدو او په شپږم ټولکي کې وروسته د درې مياشتې او شپږ مياشتينې  ِازموينې نه د مريضې له امله د علي اباد په روغتون کې د دو مياشتو لپاره بستر شو،  خو د هغه درې مياشتنې او شپږ مياشتنې د نمرو د اوسط له مخې بيا هم شپږم نمره کامياب را ؤخوت.

=== دويمې زده کړې ===
نبي مصداق خپلې دويمې زده کړې د رحمن بابا په ښونځي کې پېل کړي چې د نوموړی د همدغه ښوونځي د لومړۍ دورې له زده کوونکو څخه دی. هغه خپل د دولسم ټولګي بريليک له همدغه ښوونځي نه ترلاسه کړی او وروسته بيا د خپل يو ټولګيوال، هاشم تڼيوال، سره يوځای د لوړو زده کړو لپاره انګلستان ته ولېږل شو. 
=== لوړې زده کړې ===
په کابل کې د مرحوم علي احمد خان د پوهنې وزير پر ځاې يو څوک چې په سختي او سوګتي کې ېې د پوهنې په وزارت کې شهرت درلود د ډاکټر انس په نوم د پوهنې وزير شو او هغه په انګلستان او يو شمير نورو محصلينو بورسونه په المان، فرانسه او بلجيم کې چې د پوهنې وزارت لخوا ېې ګټلي وو بيرته ور څخه واخيست او هغو ته ېې وويل چې د فاکولتې دورې لپاره بايد بيرته کابل ته ستانه شي.  نبي مصداق او هاشم تڼيوال دواړو چې يو کال ېې په کابل کې د انګلستان د بورس لپاره انتظار ايستلي وو حاضر نشول چې وروسته له يونيم کال نه په انګلستان کې بيرته کابل ته ولاړ شي او همصنفيان ېې چې ځلورم ټولګي ته کامياب شوي وو، دوي له اول صنف نه په کومه فاکولته کې هلته شروع کړي وای.  مصداق او تڼيوال په لندن کې له زياتو اقتصادي او د ويزې د تجديد له مشکلاتو سره مخامخ شول چې بلاخره تڼيوال تصميم ونيو چې د (جي، سي، اي) د دورې له تکميل نه وروسته وطن ته ستون شي او مصداق په لندن پوهنتون کې ، تعليم او تربيه لپاره، د يوه انګليسي بورس د ګټلو نه وروسته دوام ورکړ.  د تعليم او تربيه له فراغت نه وروسته هغه دوه کاله د لندن په ښونځيو کې درس ورکړ او بيرته د لندن بوهنتون (ال ، اس، اي) کې د [[وګړپوهنه|وګړپوهنې]] په څانګه کې په زده کړه پيل وکړ.  مصداق د لندن ددې مشهور کالج نه په (هانرز) درجه ليسانس واخيست او ماسترې لپاره په اکسفورد، د لندن د اسياېې او افريقايي څيړنو کالج او ساسکس پوهنتون کې قبول شو.  له دې ټولو نه مصداق د ساسکس پوهنتون په دې خوښ کړ چې د پروفيسر (براين سټريټ) چې په ايران او افغانستان کې څيړنې کړې وې د هغه تررهنماې لاندې څيړنه وکړي .

مصداق د ماسټرې دوره په شپږو مياشتو کې سرته ورسوله او پوهنتون د هغه د ماسټری تيسز په خپل کتابتون کې، د يواځيني ماسټرې د تيسز په حيث د (ام، فيل او دکتورې) د تيسزونو تر څنګ ساتلی دی او هم هغه ته د برطانيې (د سوشل ساينس ريسرچ) د علمي ادارې لخوا د درو کالو لپاره د دکتورا د زده کړې د تماميدو له پاره يو بل بورس ورکړ شو. 

افغانستان ته  د روسانو د لښکرو په راتګ سره مصداق خپله د ډاکټرې زده کړه و ځنډوله ترڅو د ژورنالست په صفت خپل وطن او خلکو ته د خدمت مصدر وګرزي.  نبي مصداق وايي چې هغه د ډيرو کمو محصلينو نه په اروپا کې وو چې خپل درس ېې خپلو خلکو ته د خدمت لپاره پرېښود او هم په دې عقيده وو چې افغانان به هيڅکله هم د روسانو موجوديت په خپل ملک کې و نه زغمي او ډير ژر به له افغانستان نه وشړل شي.

== دندې ==
[[دوتنه:NabiMisdaq.jpg|کيڼ|250px|بټنوک|ډاکټر نبي مصداق]]
نبي مصداق د کمونستانو په دوره کې (بي، بي، سي) ته د کابل او روسانو خپرونې د افغانستان په باب اوريدلې او د نورو راديو ګانو تر څنګ ېې په انګليسي ژبه د (بي، بي، سي) د هر ورځينيو راپورونو لپاره ژباړلې. د افغانستان لپاره د کابل راديو او شوروي نشرات له ماسکو او تاجکستان نه مهم په دې وو چې له افغانستان نه ټول خارجي خبريالان ايستل شوي وو او د لويديخ په سفارتونو کې هم يواځې دوه با درې تنه به پاتي وو او نړۍ نه پوهيده چې افغانستان کې د کمونستانو د راتګ په دوره کې څه پيښيدل.  له نبي مصداق نه، وروسته له دؤ ويشتو مياشتو نه (بي، بي، سي) غوښتنه وکړه چې په لندن کې له (بوش هوس) نه چې د خارجي خپرونو مرکز دی، د پښتو ژبې خبرونې پيل کړي.   (بي، بي، سي) بلاخره  په اګست ۱۹۸۲ ز. کال کې په پښتو ژبه چې کالونه ېې پاکستان مخالفت کاوه، پښتو خپرونه بيل کړه او مصداق ېې د لمړی ورځې نه بنسټ کيښود.  مصداق وروسته له تقريبا  شل کاله کار نه په (بي، بي، سي) کې بيرته پوهنتون ته ولاړ چې هغه ځنډمن شوې دوکتورې باندې له سره څېړنه پيل کړي. د زده کړې دا دوره هغه په خپل مصرف د [[وګړپوهنه|وګړپوهنې]] په څانګه کې بشپړ کړه او د خپلې کورنۍ سره امريکا کې د واشنګټن ايالت ته وکوچيد.

== د ليکوالۍ ډګر ==
[[دوتنه:Nabi-Misdaq-Book.png|کيڼ|250px|بټنوک|افغانستان - سياسي کمزوري او خارجي مداخلت - د ډاکټر نبي مصداق اثر]]
مصداق په بي بي سي راډيو کې د وياندۍ له وختونو په ليکوالۍ او خبريالي چارو بوخت پاتې شوی. د هغه ګڼ شمېر ليکنې د آزادو مهاجرو په رسنيو کې کله په مستعارو نومونو او کله هم په آرني نوم په پښتو، انګرېزي او دري ژبو خپرې شوي. په ۱۹۹۷ ز. کال کې چې کله د احمد شاه دراني ۲۵۰ تلين ؤ نو د همدغې ورځې د لمانځلو په وياړ يې په انګرېزي ژبه خپل لومړنی کتاب خپور کړ چې سرليک يې ''د افغانستان لومړنی معاصر پاچا'' ټاکلی. تر دې وروسته يې خپل دويم اکادميک کتاب د ''افغانستان - سياسي کمزوري او خارجي مداخلت'' تر سرليک لاندې په لندن او په نيويارک کې د روتلج خپرندويو ټولنو لخوا خپور شوی. د دغو نومېدلو خپرندويو ټولنو د احصايې له مخې همدا کتاب له ۵۰۰ نه ډېرو پوهنتونو او علمي مراکزو د خپلو کتابتونونو لپاره اخيستی دی.

په افغانستان کې د امريکې په مداخلې سره پښتو ژبې زده کړې لپاره ليول تيا پيدا شوی چې مصداق هم د دې ليوالتيا نه (جې په تاريخ کې د پښتو د پرمختګ لپاره داسې نړۍ واله توجه بې سارې ښکاري) په استفادې سره يو لړ د پښتو اروپايي او امريکايي ژب پوهانو تربيه کړي اوهم  ېې د پښتو د زده کړې درسونه او کتابونه د انټرنټ لپاره ليکلي او ليکي.  په دې لړ کې مصداق د پښتو نه په انګليسي ژبه يوه لمړۍ جامع ډکشنري چې له ۴۰ زرو لغتونو اوښتې، ليکلې او اوس تر چاپ لاندې ده. د دې تر څنګ ډاکټر مصداق د پښتو ژبې ټوکې راغونډې کړي او په انګرېزي ژبه يې ژباړلي. ښاغلی مصداق په رسنيو کې د افغانستان د روانو حالاتو په اړه وخت په وخت يو شمېر ليکنې او مقالې په انګرېزي، پښتو او دري ژبو خپرې کړي.

== چاپ شوي آثار ==
# افغانستان سياسي کمزوري او خارجي مداخلت - (Afghanistan Political Frailty and External Interference )
# پښتو - انګرېزي سيند - دا کتاب د چاپ تر لاندې دی، پدې سيند کې له ۴۰۰۰۰ نه ډېر پښتو وييونه او اصطلاحګانې راغونډې شوي او د انګرېزي ژبې بېلابېل انډولونه او ماناوې يې ورسره ليکل شوي. پدې اثر مصداق ډېر زيار ګاللی او په ډېر ځيرتوب يې دا سيند بشپړ کړی.

== ناچاپه آثار ==
د پښتنو ټوکې - په انګرېزي ژبه د پښتو ژبې د ټوکو ژباړه

== سرچينې ==
*نبي مصداق - افغانستان: سياسي کمزوري او خارجي مداخلت ISBN 978-0415470247
*فيلډز، رونا ام. - شهادت:د ځان قربانولو ساپوهنه، روحانيت او سياست ISBN 978-0275979935
*مالې وېليم - د افغانستان جګړې ISBN 978-0333802915
*ريس، رسول بخش - بې ګټياليو جګړه: د سړې جګړې وروسته د افغانستان نامطمينه بدلون ISBN 978-0195775358

== باندنۍ تړنې ==

*http://www.dgroups.org/groups/worldbank/FMG/index.cfm?op=dsp_showmsg&listname=FMG&msgid=389521&cat_id=13235
*http://heartofasia.wordpress.com/2008/04/21/father-of-yoshi-phd/


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغانان]]
[[وېشنيزه:افغاني ليکوال]]
[[وېشنيزه:افغاني وګړپوهان]]
[[وېشنيزه:د بي بي سي راډيو خبريالان]]

[[en:Nabi Misdaq]]
