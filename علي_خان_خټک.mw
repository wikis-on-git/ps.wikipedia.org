
'''علي خان خټک''' (د [[ژوند]] کلونه اټکلي د ۱۷۴۱ زېږدي او ۱۷۷۱ زیږدي ترمنځ ) د لوی [[افغانستان]] يو بښتو ژبی [[شاعر]] وو. 

==مخينه== 
د پښتو ژبې د ستر شاعر [[خوشال خان خټک|خوشال بابا]] په علمي کورنۍ کې علي خان خټک یو ستر شاعر تېر شوی دی. نوموړی د تاریخ مرصع د لیکوال [[افضل خان ختک]] زوی، د [[اشرف خان هجری|اشرف خان هجري]] لمسی او د خوشال بابا کړوسی دی. هغه په [[پښتو ژبه]] کې یو دیوان لری چې ۲۰۰۰ بیتونه لري. د پښتو ډیرو شاعرانو د هغه ستاینه کړې ده. هغه د ۱۷۴۱ زیږدي او ۱۷۷۱ زیږدي کلونو تر مینځ ژوند کاوه. [[شمس الدین کاکړ]] په خپل یوه بیت کې د ده په اړوند داسې وایې:

د علي خان په رنګین شعر که خبر شي 
هر غزل یې دی تنها دیوان د شعر  

د هغه زیاتره شعرونه رومانتیک او عشقي دي. یو شعر يې دلته راووړو چې د پښتونخوا نامتو سندرغاړي استاد [[خیال محمد]] ویلی دی: 

اى دزړه سلطانه ته دزړه سلطان دچا يې ؟
ستا رنځوران ډير دي وايه ته درمان دچايې؟
ډير دې ميخاني لره درځي دشونډو جام ته
وايه ته خا صه سا قي دچا مغان د چا يې ؟
ډير درته خراب زړونه کباب په تمنا دي
ياره شراب خوره ته ميلمه په خوان دچا يې ؟
زه درپسې درسته شپه پټ ژاړم لکه پرخه
ته سبا خندان گل واز ګريوان دچايې؟
خلک درته خان او خانان وايې چاپلوسي کا
وازمايه خپل حکم چې له صدقه خان دچا يې؟
هر څوک دې په ځار او په قربان او په جان بولي
جان خو بې شک جان يې ولې وايه جان د چا يې ؟
( علی خان)
