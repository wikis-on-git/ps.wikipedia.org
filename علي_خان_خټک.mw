
'''علي خان خټک''' (د [[ژوند]] کلونه اټکلي د ۱۷۴۱ زېږدي او ۱۷۷۱ زیږدي ترمنځ ) د لوی [[افغانستان]] يو [[پښتو ژبه|پښتو ژبی]] [[شاعر]] وو. 

==مخينه== 
د پښتو ژبې د ستر شاعر [[خوشال خان خټک|خوشال بابا]] په علمي کورنۍ کې علي خان خټک یو ستر شاعر تېر شوی دی. نوموړی د تاریخ مرصع د لیکوال [[افضل خان ختک]] زوی، د [[اشرف خان هجری|اشرف خان هجري]] لمسی او د خوشال بابا کړوسی دی. هغه په [[پښتو ژبه]] کې یو دیوان لری چې ۲۰۰۰ بیتونه لري. د پښتو ډیرو شاعرانو د هغه ستاینه کړې ده. هغه د ۱۷۴۱ زیږدي او ۱۷۷۱ زیږدي کلونو تر مینځ ژوند کاوه. [[شمس الدین کاکړ]] په خپل یوه بیت کې د ده په اړوند داسې وایې:

د علي خان په رنگین شعر که خبر شي -  
هر غزل یې دی تنها دیوان د شعر  

==د شعر بېلگې== 

د علي خان خټک زیاتره شعرونه رومانتیک او عشقي دي. یو شعر يې دلته راوړو چې د پښتونخوا نامتو سندرغاړي استاد [[خیال محمد]] ویلی دی: 

اى دزړه سلطانه ته دزړه سلطان دچا يې ؟ - 
ستا رنځوران ډير دي وايه ته درمان د چايې؟ 

ډير دې ميخانې لره درځي د شونډو جام ته - 
وايه ته خاصه ساقي د چا مغان د چا يې؟ 

ډير درته خراب زړونه کباب په تمنا دي - 
ياره شراب خوره ته ميلمه په خوان د چا يې ؟ 

زه درپسې درسته شپه پټ ژاړم لکه پرخه - 
ته سبا خندان گل واز گريوان د چايې؟ 

خلک درته خان او خانان وايې چاپلوسي کا - 
وازمايه خپل حکم چې له صدقه خان د چا يې؟ 

هر څوک دې په ځار او په قربان او په جان بولي - 
جان خو بې شک جان يې ولې وايه جان د چا يې ؟

==چاپ شوي ښيرونه يې== 

==اخځليک== 
۱- د ليکوال لطيف یاد فېسبوک پاڼه.




[[وېشنيزه: پښتانه شاعران]] 
[[وېشنيزه: پښتانه]] 
[[وېشنيزه: افغانان]]
