[[دوتنه:British Mark I Tank.jpg|300px|thumb|left|د مارک ۱ لمړنی بریتانوي شوبله  په ۱۹۱۶ کال کی]]
[[دوتنه:Bundesarchiv Bild 101I-738-0267-18, Frankreich, Panzer VI (Tiger I).jpg|300px|thumb|left|د آلمان جنګي شوبله  په ۱۹۴۴ کال کی]]
[[دوتنه:Abrams-transparent.png|300px|thumb|left|د ایبرامس امریکایی شوبله ]]
[[دوتنه:Tank T72M4CZ moderna.jpg|300px|thumb|left|د تې-۷۲اېم۴ څې ژېټ [[د چېک پوځ|د چېک د پوځ]] جنګي شوبله ]]

'''شوبله ''' د زغره وال یو جنګي موټر دی چې د دښمن مځکني ځواکونو له منځه وړلو لپاره ورڅخه کار اخیستل کېږي. په اوس وخت کې ټانګ د مځکني ځواکونو د وسلو څخه تر ټولو آغېزه کوونکي وسله ګڼل کېږي . 
== تاریخ ==
کله چې د ١٩١٦ کال د سپتمبر په پنځلسمه نېټه د [[بريتانيا]] او [[فرانسه|فرانسی]] ګډو ځواکونو د سوم سيند په ناحيه کې د [[آلمان|المان]] سره سخته جګړه کوله ، ناڅاپه يوولس افولادی هېوالا په ساعت د شپږو کيلو مترو په سرعت له بريتانوي مواضعو څخه الماني مواضعو ته مخه وکړه او په يو ګوزار يې الماني پوځ ته ماته ورکړه، دغه هېولا ته چې په توپونو او ماشينګڼو مجهز وو ، ټانګ ويل کېده کله چې انګريزانو د ټانګ په جوړولو پيل وکړ، [[لومړنۍ نړېواله جګړه|لومړنۍ نړيواله جګړه]] روانيده٠ د پوځي اسرارو د ساتلو لپاره د ازمويښتی تنه او شاسی په بېلا بېلو فابريکو کې جوړېدل، نو په هغه وخت کې دغه ډول موټر محاذ ته د اوبو وړلو لپاره موټوری شوبله  ويل کېده چې په [[انګريزي ژبه|انګريزی ژبه]] شوبله  د اوبو د زيرمی اله ده٠ له دی امله چې د نولسمی پيړۍ په اتمه لسيزه کې په المان کې لومړنی موټر جوړ شو او د فولادو د ويلی کولو نوی تکنالوژی هم مخترع شوه، بر سيره پر دی فولادی توپ او ماشينګڼ هم اختراع شو، نو د شوبله  د جوړېدو لپاره مساعد تخنيکی شرايط رامنځته شول٠ دغه راز څرنګه چې د لومړنی نړيوالی جګړی په موده کې تدافعی مواضع پياوړی شوی، نو وسلو په ښه شان سره رول نشوای لوبولی، په داسی حال کې د جګړی د رکود د له منځه وړلو لپاره شوبله  جوړ شو٠ پوښتنه دا ده چې ايا څوک د شوبله  مخترع و؟ [[فرانسه|فرانسی]] ، [[بريتانيا]] ، [[روسيه|روسيی]] او [[امريکا]] له ځان د شوبله  لومړنی جوړونکی باله ٠ مثلا د روسيی د مشهور عالم منجيليف کشر زوی واسيلی منجيليف، د فرانسی جګتورن ليواشيور ، امريکايی هيولوک او اطريش بوشدن او داسی نورو ، خو ددوی له خوا وړاندی شوی د لايل کافی او ثابت نه وو٠ خو دا د نړيوالو ټولنې له خوا منلی او مسلم حقيقت دی چې په ١٩١٥ کال کې د بريتانيا له خوا جوړ شوی شوبله  چې ماک يو نومېده، د لومړی ځل لپاره د سوم سيند په ناحيه کې استعمال شوی و٠ دغه شوبله  په دوو ډولو ويشل شوی چې لومړنی ډول شوبله  يو ديرش ټنه وزن درلود او څلور ماشينګڼونه او دوه توپونه نصب شول چې د شپږ وپاونه په وزن ګولۍ ويشتلی شوی٠ د ماک يو بل ډول شوبله  ديرش ټنه وزن درلود او په شپږو ماشينګڼونه مجهز و٠ ماک يو ډول شوبله  نژدی اته متره اوږدوالی ، څلور اعشاريه دوه متره پلنوالی او دوه اعشاريه شپږ اته متره جګوالی درلود او په ساعت کې سرعت يې يوازی شپږ کيلو متره و٠ سون مواد يې يوازی نولس کيلو متره فاصله حرکت کولی شوی٠ که څه هم د سوم سيند په ناحيه کې د ماک يو شوبله  د استعماليدو په اړه خبر په پراخه پيمانه خپريده، خو د لومړنی نړيوالې جګړی په موده کې د فرانسی، بريتانيا او المان له خوا د استعمال شويو شوبله ونو شمېر او ډوله ډېر کم وو٠ يوازی د دوهمی نړيوالې جګړی په موده کې په جنګی ميدان کې د شوبله ونو غونډ جمع شو٠ د دوهمی عمومی جګړی په موده کې د المان له خوا جوړ شوی ډېر دروند شوبله  حتی يو سلواته اتيا ټنه وزن درلود او مخکينی زره يې دوه سوه ميليمتره پونډه وه او په نړۍ کې تر ټولو دروند شوبله  نوميږي٠ د درېيمی لسيزی په لومړيو کلونو کې شوروی اتحاد د دوه اعشاريه اته ټنه په وزن کوچنی شوبله  تی اوه ويشت جوړ کړ او پکې يوازی دوه تنه سپاره وو٠ خو له دی امله چې د شوبله  د افع وسلی په تېره بيا د شوبله  په ضد توغندی استعمال شوی ډېر دروند شوبله  لا پخوا نه استعمال شوی٠
اوس په نړۍ کې ډېر دروند شوبله  چې شپيته ټنه وزن لری، د بريتانيا له خوا جوړ شوي دي٠ خو د توپ له نظره د شوروی اتحاد له خوا جوړ شوی تی دوه اويا ډوله شوبله  ډېر عصری دی٠
{{Link FA|ru}}


[[وېشنيزه:شوبلې]]
