'''عبدالخالق صادق''' يا '''سيد عبدالخالق صادق''' (۱۳۲۰ - ۱۳۸۰) (ځينې سرچينې يې د مړينې کال ۱۳۸۴ لمريز ښيي)  د [[افغانستان]] د [[کندهار]] يو پښتو ژبی ولسي شاعر وو . 
==مخينه== 
عبدالخالق صادق پر ۱۳۲۰ ل کال په کندهار کې د ميرا اّغا په کور کې دې نړۍ ته سترگې پرانیستلې وې . ده د کندهار په بیلا بیلو ښوونځیو کې تر دولسم ټولگي پورې زده کړې وکړې او دوديزاسلامي علوم يې د كندهار په جوماتونو او ديني مدرسو كې ترسره كړل. ده د اته كلنۍ نه د شعرونو په لیکلو پیل وکړ او په ټولو پښتنو سیمو، په تیره بیا په کندهار ،هېلمند، روزګان، زابل او سویلي پښتونخوا کې يې د شعرونو لیوالان ډېر پيدا شول .  

د مهال په تېرېدو سره د عبدالخالق صادق شعرونه داسې سيمه يزو سندرغاړو په خپلو سندرو کې زمزمه کړل لکه شاه محمد کندهاري، عبدالروف کندهاري، عبیدالله جان کندهاري، نعمت الله کندهاري، همدا راز د کندهار او سویلي پښتونخوا نورو ډیرو نامتو سندرغاړو . د ده ځينو داسې شعرونو لکه «ستا په لاس کې جام جام - خدای دې راپوخلا کړه» او «سترگې راپورته کړه اشنایه ماذديگر دی»، چې د سندرغاړو له خوا کمپوز شوی، د اورېدونکو په زړونو کې ځانگړی ځای نيولی دی . 

عبدالخاالق صادق د ۱۳۴۰ او ۱۳۵۰ لمريزو کلونو تر مینځ د قادري بس ټرانسپورټ کې موټروان وو او دا بسونه به د کابل - کندهار او هرات تر مینځ لارو کې چلېدل او مساپر به يې وړل راوړل .
د ده شعري دیوان د سویلي پښتونخوا په مرکز کوئيټه کې د مذهبي کتابخانې د مشر عبدالاحد همنوا له خوا چاپ شوى او خپور شوى دى. دا دیوان ٣١٤ مخونه لري چې پکې د سید عبدالخالق صادق آغا ټول شعرونه چي زیاتره يې سيمه ييزو سندرغاړو هم ويلي وو راټول شوي دي.  
سید عبدالخالق صادق دنگه ونه، ښایسته څیره او ږیره درلوده. 
==چاپ شوي نښيرونه==
# د عبدالخالق صادق دېوان، د ۲۰۰۸ ز کال چاپ، ۳۱۴ مخونه، کوټه .  
==د شعر څو بېلگې== 

دا لاندې د ده یو له هغو شعرونو څخه دی چې سندرغاړي شاه محمد کندهاري په خپل خوږ غږ کې ویلی دی : 

سترګې راپورته که آشنایه مازدیګر دی - ناوخته سو سبا به راسم 

یا اجازه وکړه چې ځم په لویدو لمر دی - دورځې په رڼا به راسم 

که ژوند باقي و سبا بیاراځم وتاته - نن دې ځواني ده که رخصت راکړې وماته 

غني بادار مې نن دزړه په حال خبر دی - چاره نلرم بیا به راسم 

په تاپسې مې یاره پښې شولې تڼاکې - بس ده داستا په لمن ته اوښکې راپاکې 
 
دیارۍ راز په پټ ساتودايې هنردی - مجبوره یم په غلا به راسم 

کله به وکم شکر خواب پرسپین مړوند ستا - ژاړم سید عبدالخالق یم نظربند ستا

د مازدیګر موسم که وخت ستا دچکر دی - سبا ماسپښین قضا به راسم   



==سرچينې==
#http://www.larawbar.net/1214.html 
#https://www.facebook.com/permalink.php?id=183921278322479&story_fbid=746737848707483 
#پوهاند [[مجاور احمد زيار]]، پښتو بدلمېچ، يا پښتو شعر څنگه جوړیږي، د ۱۳۸۹ ل (۲۰۱۰ زېږدي) کال چاپ، ۲۰۲ مخ . 
#http://pa.azadiradio.org/content/transcript/24636639.html
