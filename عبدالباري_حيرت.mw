ښاغلى '''عبدالباري حيرت''' د حيات الله كاكړ زوى پر ۱۳۵۶ ل كال [[د زابل ولايت]] په "دارې" كلي كې زېږېدلى دى.

== زده کړې ==
د جګړو تور ښامار كډوالۍ ته اړويست، په كډوالۍ كې يې تر اتم ټولګي پورې د لورلايي په "زنګيواله" كې زده كړه وكړه.
پر1376ل. له "ګورنمنټ ډګري كالج" څخه ددوولسم ټولګي په برياليو زده كوونكو كې و،پر همدې كال د كانكور تر ازموينې وروسته[[ د  كندهار  پوهنتون]]  ته  بريالى شو او اوس د كندهار پوهنتون د طب پوهنځي ددرېيم كال محصل دى.

== ادبي ژوند ==
له پنځو كلونو راپه د ېخوا شعرونه ليكي. حيرت د خپل شعري پر مخيون په بري كې د"پښتو ادبي جرګې " مشر خير محمد عارف ډېرې هڅونې ستايي، چې دده په اند ډېر څه يې ترې زده كړي دي.
شعري بيان يې ساده او عاطفي دى، كه يې ډېر څه ولوستل د راتلونكي لپاره دډېرو ښو هنري پنځونو لپاره به د پياوړي مگټ څښتن شي، كه د وزن او څپو په برخه كې يې هم له لږ څه غور څخه كار واخيست شعري بيان به يې لا ښكلى شي، د نويو غورو شعري ټولګو لوستل هم په دې كار كې ورسره مرسته كولاى شي. د كندهار پوهنتون فرهنګي څانګې په مياشتنيو غونډو كې هم ګډون كوي، همدا راز كله كله كندهار ادبي ټولنې ته هم ورځي او خپله ادبي تنده په كې ماتوي، د پوهنتون د درسونو تر څنګ ادبي او فرهنګي هڅې روانې ساتي.

== د شعر يوه بېلګه ==
<center>
'''سترګې'''
{{شعر}}{{ب|په خوب ليدلي ما د ګران سترګې دي|اوس راته ګرانې د جهان سترګې دي}}
{{ب|ژوندون دغه دى، كه نور هم غزېږي؟|زما په تمه د وجدان سترګې دي}}
{{ب|چې يې فطرت پر سينه چورلي-چورلي|دداسې خلكو پر ګرېوان سترګې دي}}
{{ب|په هر قانون باندې پيسې اورېږي|ځكه ړندې د هر انسان سترګې دي}}
{{ب|كه ددنيا كونجونه ولټوې|ما ته خوږې د خپل جانان سترګې دي.}}
{{د شعر پای}}
''1376 ل.لورلايي''
</center>











[[وېشنيزه: پښتانه شاعران]]
