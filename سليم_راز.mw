'''سليم راز''' (۱۹۳۹ ز [[کال]]، [[خيبر پښتونخوا]]) د [[پښتو ژبه|پښتو ژبې]] يو [[ليکوال]] او [[شاعر]] دی. 

==مخينه== 
سليم راز په ۱۹۳۹ ز کې د [[مارچ]] مياشتې په ۲۹ نېټه د خېبر بښتونخوا ايالت په چارسده ولسوالۍ (ضلع) کې د ملک امان خان کره زېږېدلی دی.

هغه د [[خيبر پښتونخوا]] په شاعرانو او ليکوالو کې د يوه ادبي څېړونکي او کره کتونکي په توگه هم مشهور دی.

نوموړي ته د [[پاکستان]] حکومت د هغه د ادبي خدمتونو په لړ کې د حسن کارکردگۍ صدارتي جايزه (ايوارډ) ورکړی او د نورو رسنيزو ادارو او فرهنگي تنظيمونو له خوا په يو شمېر جايزو نمانځل شوی دی. د ادبياتو اکاډېمۍ له خوا ورته د [[خوشال خان خټک]] جایزه ورکړ شوې ده.  

ښاغلي راز پښتو ادب ته هر ځايې اوږه ورکړې او په دغه لړ کې يې د [[افغانستان]] او سعودي عرب نه علاوه د يو شمېر نورو هېوادونو سفرونه هم کړي دي. په نوموړي پروفېسر [[حنيف خليل]] «د سليم راز فکر، فن او شخصيت» په نوم کتاب او د [[پېښور پوهنتون]] د جرنلزم د څانگې طالب علم رضوان الحق پرې د سليم راز پرسنالټي پروفائيل څېړنه مکمله کړې ده. 

د پښتو ادب په خدمتونو کې په ۱۹۸۷ ز کال کې او بيا په ۲۰۰۰ ز کال کې د پښتو د کاميابو نړيوالو کانفرنسونو کولو تاج هم سليم راز ته په سر شوی دی. 

گن اړخيز شخصيت سليم راز د ترقي پسند فکر خاوند، د انجمن ترقي پسند مصنفين پاکستان جنرل سيکتر او د پاکستان د ادپیاتو اکاډمۍ غړی دی. 

نوموړي په نظرياتي سياسي ډگر کې د ولس د جمهوري حقونو، قامي ربړو، خپلې خاورې د خپلواکۍ په تناظر کې د طبقاتي، معاشرتي فرق ختمولو سره، د خپل قلمي [[جهاد]] د لارې تل د ځپلې طبقې لپاره غږ پورته کړی، او د خپل پښتون قام وگړو غږ پورته کولو ته يې لومړيتوب ورکړی دی او خپله وايي چې انتها پسندانه او متعصبانه قام پرستي نه خوښوم. 

چې سفر مې تل د مينې سفارت دی 
 
زه د هاغه قافلې نمائنده يم  
 
سرحدونه مې نظر کې نه ځائيږي  

د [[نړۍ]] د هر وطن زه باشنده يم 
 
نوموړي په طالب علمۍ کې، چې د ډيره اسماعيل خان په کالج کې د ديارلسم جمات زده کړيال وو، د صحافت په ډگر کې د خپل کالج د (گومل مجلې) د لارې قدم اېښودی او بيا يې دغه [[دنده]] د پوځي امرانو په هغو دورونو کې مخ په وړاندې بیولې او په هغو مسلو يې قلم راپورته کړی، د کومو څخه چې به خلکو ډډه کوله. 

سليم راز د پښتو او اردو ژبې د گڼو رسالو او ورځپاڼو، چې پکې «وحدت [[ورځپاڼه]]»، «عدل»، «شهباز حقيقت»، «معيار»، «ښکلا»، «ليکوال»، «اېکسپريس»، «مشرق»، «اج ائين» او نورې شاملې دي، سټاف رپورټر، نيوز ايډيټر، مدير او کالم نگار پاتې شوی دی.  


==مدني اکر== 

==چاپ شوي نښيرونه يې== 
 
تر اوسه د ښاغلي سليم راز څه کم ۵۰ بېلابېل اثار چاپ شوي، چې د ځينو نومونه يې په لاندې ډول دي: 

۱- د د زخمونو پسرلی (شعري ټولگه). 

۲- زه لمحه لمحه قتلېږم (شعري ټولگه)، د ۲۰۰۹ ز کال چاپ.  

۳- تنقيدي کرښې (کره کتنه)، د کال غوره کتاب نوم يې گټلی دی. 

۴- له باړې تر باړه گلۍ (راپورتاژ، يونليک).  
 
۵- ادب او تنقیدي مسایل.  

 

==اخځليک== 

۱- https://www.voadeewanews.com/a/salim-raz-diamond-jubilee-in-karachi/1932517.html 

۲- http://pushtu.cri.cn/421/2010/03/29/1s98997.htm 

۳- 



[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]
