سیاسي جبر د یو دولتي ارګان هغه عمل دی، چې د سیاسي دلایلو لپاره په زور اتباع کنټرولوي، په ځانګړې توګه د ټولنې په سیاسي ژوند کې د ونډې اخیستو په موخه د اتباعو د وړتیا د محدودولو یا مخنیوي لپاره، په دې توګه د دوی د هېوادوالو ترمنځ د دوی موقف کموي. دا ډېری وخت د پالیسیو له لارې څرګندېږي، لکه د سیاسي فعالینو، مخالفینو یا له بشري حقونو نه عامو خلکو سرغړونې، له څارنې ناوړه ګټه اخیستنه، د پولیسو وحشت، زندان، په خپله خوښه تصفیه، د اتباعو له حقونو محرومیت، لېوالتیا او تاوتریخوالی یا ترهګري لکه قتل، اعدام، شکنجه، جبري ورکېدل او نور غیر قضایي مجازات. سیاسي جبر هم له لیکلې پالیسۍ نه بهر د وسیلو له لارې لکه د عامه او خصوصي رسنیو مالکیت او په خلکو کې د ځان سانسور له خوا تقویه کېدای شي. <ref>[[Christian Davenport|Davenport, Christian]] (2007). [http://www.cambridge.org/catalogue/catalogue.asp?isbn=0521864909 ''State Repression and the Domestic Democratic Peace''] New York: Cambridge University Press.</ref><ref>Davenport, Christian, Johnston, Hank and Mueller, Carol (2004). [http://www.upress.umn.edu/Books/D/davenport_repression.html ''Repression and Mobilization''] Minneapolis: University of Minnesota Press.</ref><ref>Kittrie, Nicholas N. 1995. ''The War Against Authority: From the Crisis of Legitimacy to a New Social Contract. Baltimore, MD: Johns Hopkins University Press.''</ref>

چېرې چې سیاسي جبر د دولت له خوا تصویب او تنظیم شوی وي، دا ښايي دولتي تروریزم، نسل وژنه، سیاسي وژنې یا د انسانیت پر وړاندې جرمونه وي. سیستماتیک او له تاوتریخوالي ډک سیاسي جبر د زورواکو، استبدادي دولتونو او ورته رژیمونو یوه خاصه ځانګړنه ده. د سیاسي جبر عمل ښايي د پټو پولیسو ځواکونو، اردو، نیمه نظامي ډلو یا د مرګ ډلې له خوا ترسره شي. په ډیموکراټیکو شرایطو کې هم د جبر کولو فعالیتونه موندل شوي دي. په دې کې حتا د داسې شرایطو رامنځته کول هم شامل دي، چې د جبر د هدف وروستۍ پایله مرګ وي. که سیاسي جبر د دولت په منظورۍ ترسره نه شي، د حکومت یوه برخه بیا هم مسؤله وي. یوه بېلګه په متحده ایالاتو کې د ۱۹۵۶ او ۱۹۷۱ ز کلونو ترمنځ د FBI COINTELPRO عملیات دي.<ref>Serge, Victor, 1979, ''What Everyone Should Know About State Repression, London: New Park Publications.''</ref><ref>Donner, Frank J. (1980). ''The Age of Surveillance: The Aims and Methods of America’s Political Intelligence System''. New York: Alfred A. Knopf. {{ISBN|0-394-40298-7}}</ref><ref>Donner, Frank J. (1990). ''Protectors of Privilege: Red Squads and Police Repression in Urban America.'' Berkeley: University of California Press. {{ISBN|0-520-05951-4}}</ref><ref>Haas, Jeffrey. ''The Assassination of Fred Hampton: How the FBI and the Chicago Police Murdered a Black Panther.'' Chicago, Ill.: Lawrence Hill /Chicago Review, 2010.</ref><ref>''COINTELPRO: The FBI's Covert Action Programs Against American Citizens, Final Report of the Senate Committee to Study Governmental Operations with respect to Intelligence Activities.''</ref><ref>Cunningham, D. 2004. ''There’s something happening here: The New Left, the Klan, and FBI counterintelligence.'' Berkeley: Univ. of California.</ref>

په ځینو ایالتونو کې «جبر» ښايي رسمي اصطلاح وي، چې په قانون جوړونې یا د دولتي ادارو په نومونو کې کارول کېږي. شوروي اتحاد پر سیاسي اپوزیسیون د جبر کولو قانوني پالیسي درلوده، چې د جزا په کوډ کې تعریف شوې او کیوبا د فولګینسیو باټیستا په مشرۍ د پولیسو یوه پټه اداره درلوده، چې په رسمي ډول یې د کمونیستي فعالیتونو د جبران ادارې په نوم نومول شوې وه. د شوروي او کمونیستي مطالعاتو کارپوه سټیفن ویټکرافټ په وینا د شوروي اتحاد په قضیه کې د «ترور»، «پاکولو» او «جبر» په څېر ورته پېښو ته اشاره کېږي. هغه په دې باور دی چې ترټولو بې طرفه اصطلاحات جبر او ډله‌ییزې وژنې دي، که څه هم په روسیه کې د جبر پراخ مفهوم په عامه توګه د ډله‌ییزو وژنو په شمول اخیستل کېږي او کله ناکله له هغه سره مترادف ګڼل کېږي، چې دا بیا په نورو ژبو کې مفهوم نه ورکوي.<ref>Wheatcroft, Stephen (1996). [http://sovietinfo.tripod.com/WCR-German_Soviet.pdf "The Scale and Nature of German and Soviet Repression and Mass Killings, 1930–45"]. ''Europe-Asia Studies''. '''48''' (8): 1319–1353. {{doi|10.1080/09668139608412415}}.</ref>

== په سیاسي شخړه کې ==
سیاسي شخړې په کلکه د دولتي جبر احتمال زیاتوي. دا په حقیقت کې د سیاسي جبر په اړه د ټولنیزو علومو په څېړنې کې ترټولو قوي موندنه ده. کورنۍ جګړې د زورواکو فعالیت یو پیاوړی اټکلوونکی دی، څرنګه چې د غیر دولتي لوبغاړو له خوا د ننګونو نور ډولونه دي. دولتونه د کورنیو شخړو په لړ کې ډېری وختونه په جبري چلند کې ښکېل دي، چې د دې دوو پیښو ترمنځ اړیکه د « جبري غبرګون قانون» په نوم یادېږي. کله چې د دوی واک یا مشروعیت له ګواښ سره مخ شي، رژیمونه د چلند ګواښ د له منځه وړلو لپاره په ښکاره یا پټه توګه د مخالفانو د ځپلو له لارې ځواب ورکوي. د دولت جبر وروسته د مخالفانو پر تحرک اغېز کوي، سره له دې چې د دې اغېز لوری لاهم یوه پرانیستې پوښتنه ده. ځینې قوي شواهد دا په ګوته کوي، چې جبر د تنظیمولو لپاره د ننګونو د ظرفیت په کمولو سره د مخالفو تحرکاتو مخه نیسي؛ خو دا هم امکان لري، چې ننګونکي د دولت پر وړاندې د نوي شکایت په توګه د جبر په جوړولو سره د خواخوږو ترمنځ د تحرک د هڅولو لپاره د دولت له جبري چلند نه ګټه پورته کړي.<ref>{{cite journal|last1=Davenport|first1=Christian|title=State Repression and Political Order|journal=Annual Review of Political Science|date=2007|volume=10|pages=1–23|doi=10.1146/annurev.polisci.10.101405.143216|doi-access=free}}</ref><ref>{{cite journal|last1=Ritter|first1=Emily Hencken|title=Policy Disputes, Political Survival, and the Onset and Severity of State Repression|journal=Journal of Conflict Resolution|date=2014|volume=58|issue=1|pages=143–168|doi=10.1177/0022002712468724|s2cid=145054180}}</ref><ref>{{cite journal|last1=Hill|first1=Daniel W.|last2=Jones|first2=Zachary M.|title=An Empirical Evaluation of Explanations for State Repression|journal=American Political Science Review|date=2014|volume=108|issue=3|pages=661–687|doi=10.1017/s0003055414000306|s2cid=54908565}}</ref>

== تاوتریخوالی ==
د ښي اړخي لاپوا غورځنګ غړو د فنلېنډ په واسا کې د ۱۹۳۰ ز کال د جون په ۴مه د واسا په بلوا کې پر یوه پخوانی سور افسر او د کمونیسټ ورځپاڼې پر خپروونکي برید وکړ.<ref>{{Cite web|url=http://www.ohchr.org/Documents/Publications/FS36_sp.pdf|title=Los Derechos Humanos y la trata de personas.|website=www.ohchr.org|language=en-us|access-date=2017-05-14}}</ref>

سیاسي جبر تر ډېره له تاوتریخوالي سره مل وي، چې ښايي د کورني قانون له مخې قانوني یا غیر قانوني وي. تاوتریخوالی کولای شي، چې په مستقیم ډول د اپوزیسیون د غړو په وژلو سره سیاسي اپوزیسیون له منځه یوسي یا په غیر مستقیم ډول وېره رامنځته کړي. 

== نه زغم ==
سیاسي جبر ځینې وختونه له نه زغملو سره مل وي. دا نه زغم د تبعیض پالیسي، د بشري حقونو سرغړونو، د پولیسو د ظلمونو، زنداني کولو، تبعیض، جلاوطنۍ، زورونې، تروریزم، غیر قضایي وژنې، بې ځنډه اعدام، شکنجه، جبري ورکېدلو او د سیاسي فعالینو، مخالفانو او په عمومي توګه د خلکو پر وړاندې د نورو مجازاتو له لارې څرګندېږي.

== دولتي ترهګري ==
کله چې سیاسي جبر د دولت له خوا تصویب او تنظیم شي، نو د دولتي تروریزم، نسل وژنې او د انسانیت پروړاندې جرمونو حالت ته رسېدلی شي. سیستماتیک او د تاوتریخوالي سیاسي جبر د دیکتاتورۍ، استبدادي رژیمونو او ورته رژیمونو یوه خاصه ځانګړنه ده. په دې رژیمونو کې د سیاسي جبر کړنې د پولیسو او پټو پولیسو، اردو، نیمه پوځي ډلو او د مرګ ډلې له خوا ترسره کېدای شي. ځینې وختونه رژیمونه د ډیموکراټیک تمرین په توګه د نورو دولتونو لپاره سیاسي جبر او دولتي تروریزم د خپلې امنیتي پالیسۍ برخه ګڼي.<ref>{{Cite book|title=Torturadores, apropiadores y asesinos : el terrorismo de estado en la obra dramática de Eduardo Pavlovsky.|last=Patricia.|first=Scipioni, Estela|date=2000-01-01|publisher=Edition Reichenberger|isbn=9783931887919|oclc=477299442}}</ref> 

== سرچينې ==
