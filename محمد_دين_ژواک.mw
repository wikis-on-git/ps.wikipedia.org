{{ويکيسازنه}}
[[دوتنه:محمد دين ژواک.jpg|بټنوک|محمد دين ژواک]]
[[دوتنه:Zwak.jpg|بټنوک|محمد دين ژواک]]
[[دوتنه:محمد دين ژواک.png|بټنوک|محمد دين ژواک]]
'''محمد دین ژواک''' (۱۲۹۵ لمريز - ۱۳۷۶ لمريز، د ۱۹۹۷ ز کال د اگسټ ۱۷) یو افغان ادیب، شاعر، ژورنالیست، څیړونکې، سیاستپوه، د  پښتو ادب او فولکلور يو لیکوال وو. ده نه یوازې په [[پښتو]]، بلکې په دري ژبه کې هم لیکوالي کړې ده.

== مخينه ==
محمد دین ژواک پر ۱۲۹۵ لمریز کال د کندهارد پخواني خشک آوې یا (دامان) او اوسنۍ [[ډنډ ولسوالۍ]] د روربات په کلي کې زیږیدلی زیږدلې وو. د دوی پلار غلام محی الدین نومېد. د ځوانۍ په لومړیو وختو کې یې په کندهار کې  د دارالمعلمین د مستعجل کورس تر لوستو وروسته پر ۱۳۱۶ ل کال د ډنډ ولسوالۍ په ښوونځي کې ښوونکی شو. پر ۱۳۱۸ ل کال [[کابل]] ته ولاړ  او هلته په نجات، اوسنۍ اماني لیسه کې د ادبیاتو ښوونکې وگمارل شو. پر ۱۳۲۶ ل کال د ملي دفاع وزارت د پښتو سرمفتش په توگه وټاکل شو او په ۱۳۳۰ ل کال د پښتو ټولني د «زیري» خپرونې مرستیال وټاکل شو.

پر ۱۳۳۱ ل کال د  پښتو او قواعدو د صرف و نحوي د څانگي مدیر شو او پر ۱۳۳۲ ل کال د ادبیاتو د مدیریت دنده ورته وسپارل شوه.  پر ۱۳۳۴ ل کال د کابل مجلې پازوال و ټاکل شو او هم یې د پښتو ټولنې د مسلکي غړي په توگه کار کاوه.

محمد د ین ژواک  پر همدغو کلونو د ويښو زلمیانو په غورځنگ کې کارنده ونډه لرله. نوموړي ډیر کلونه په راډیو افغانستان کې د پښتو لوست په مخامخ توگه وړاندې کاوه.

ژواک  همدارنگه د ادبي نثر تر څنگ د  پښتو ژبې د ودې لپاره، د پښتو ژبپوهنې، گرامر پوهنې په برخه کې او همدا راز د فولکلور او فولکلور پوهنې په اړه ډیرې هڅې کړې دي چې د دې زیار او هڅو له کبله ده ته د څیړنملۍ پوهنيزه درجه ورکړه شوه. د ده ادبي لیکنې ډیری په زړه پورې او دي. دی یو ادبي نثر لیکونکې وو او په ادبي نثر کې د تصویر نگاري په  فن کې یو وارد وگړی وو. د  ده  په خوندورو لیکنو کې پاکې او ملي ولولې په ډیر ښه هنر سره څرگندې  شوې  دي.   
[[عبدالله بختاني خدمتگار]] زموږ د هیواد یو بل نامتو ادیب، شاعر، لیکوال او څیړونکی په خپله یوه لیکنه کې د محمد دين ژواک په اړه داسی وایي: 

«د څیړنمل ژواک بدیعي ادبي نثر ډیرعالي دی، په ډیرو برخو کې یې یوه مرکزي ایډیه پیچلې او نغښتې  ده، ښکلي او نوښتيز  دی. دا لیکوال په دې لیکنو کې ډیر عاطفي غږیږي، په وینا کې دقت، شور، مستي، احساسات، او هیجانات لري.» 

ده له خپل [[هیواد]] او هېوادوالو سره مینه درلوده، د هېواد او ولس د سوکالۍ او ښېرازۍ ارمانونه يې په زړه کې لرل. دی د خپلو خلکو په خوشالۍ خوښ او په غمونو يې عمجنېده. دی د خپل هېواد د طبیعي او ټولنیز چاپیریال محصول دی، همدا وجه ده چې د ده زیاتره لیکنې د هیواد د پیښو او ټولنیزو ناخوالو څرگندويي کوي. ژواک له دغو ټولو حالاتو سره مبارزه وکړه، د صبر، تحمل، او زغم لاره یې پراخه  کړه او خپلې  لیکنو ته یې دوام ورکړ.

محمد دين ژواک یو مهربان، متواضع، زړه سواند او د پراخې حوصلی خاوند وو. ده له خپلو دوستانو سره ډیره مینه لرله. نوموړي د ځوانانو د استعدادونو روزنې او پالنې ته ډېره پاملرنه کوله.  

بیا یې لس کاله د پښتو ټولني د ( زیري ) جریدې مسؤلیت ته اوږه ورکړې وه، چې هلته  یې د ( زوړ باب او نوي وخت) افسانو، ادبي تیوریو اومکتبو ، گپ شپ ، کور او کهول تر سر لیکنونو لاندي لړۍ پرله پسې خپرې شوي دي.

همدارنگه استاد ژواک په سلهاوو نور علمي او څیړنیز آثار د هیواد په رسنیو کې خپاره  کړي دي.  شعر او شعریت یې بله لیکنه ده. دداستانومجموعې یې (پرونۍ هینداره)ده.ویراوتصویر افغاني حماسه او د دري شعرونوټولگه يې د(شمع فروزان) په نامه خپاره کړې دي،  او د ژوند  په ورستیو کلو کې یې د ( رمزاوراز ) لومړۍ او دوهمه برخه د موسیقي کتاب  لیکلی او خپور کړې دی. په کار ده چې د هیواد  ځوان  لیکوال دې دورې  پر لیکنو او  څیړنوباندي تحقیق وکړي، ځکه چې په دوره کې استاد ژواک دلیکوالوهغه د زړه خواله او لیکني په زیري جریده کې په خورا جرءت  خپرولې ،چې په نورو رسنیو کې یې چا د خپریدو زړه نه شوکولای او په دې تړاواستاد څو وارې د وخت د چارواکو له خوا تر  فشارونو لاندې هم راغلی دی. د بیلگي  په  توگه  استاد  په تهران کې د  یونسکو له خوا جوړي شوي  یويې علمي غونډي  ته بلل شوی و، جې دسفر په ورځ په کابل هوایي ډگر  کې راوگرځول شو اوله سفره پاته شو. خودا ډول فشارونو استاد له خپلي تگلاري څخه  وانه ړولای شو. استاد خپل ځانگړی ټولنیز نظرلید درلود، ده هر کله هیواد پال او مثبت سیاسي ځواکونه تاییدول، د غیري ملي اوغیر وطني تگلارو ټیکه دارانیې انتقادول. دی دی د یوه مثبت او ناتړلې سیاستپوه په توگه دهیڅ سیاسي جریان یا گوند غړی نه و. خو د ټولو وطنپالو او رښتینو سیاسي جریانونوپه څنگ کې یې پر هر گام د افغانستان دملي  یووالي ، ټولنیز اقتصادي پر مختگ او د افغان ملت  د  فرهنکي او تاریخي  ویاړونو د  ساتني لپاره خپل ټول توان او انرژي وقف کړې وه. 

استاد دهیواد پرخپلواکۍ مین او بشپړه عقیده یې لرله، چې د افغانانو گډ کورخپله افغانان جوړولای شي او دا حق باید هیڅ پردي او باندني ځواک ته ورنکړل شي.
استاد ژواک په (۱۳۵۲) لمریز کال کې له خپل قانوني عمر څخه مخکي تقاعد کړه شو.
خو استاد بیاهم آرام نه کښیناست بلکي د ژوند تر وروستیو شیبو پوري یې په خپل هیواد کې د ننه او د باندي د لیکلو څخه لاس وانخیست.
د استاد ژواک میرمن آغلې عایشه ژواک نومیده، پنځه اولادونه ور څخه پاته دي چې د لوړو زدکړو څښتنان دي. دوه یې زامن دي چې یو یې ریدی ژواک دی چې دا مهال په  خارکوف کې اوسي او بل یې پسرلی ژواک  په ناروې کې اوسي. درې یې لوڼي دي : 
زرغونه ژواک عطا  او ملالۍ  ژواک جواد  په  آلمان کې ، او نازو  ژواک سربلند په    هالند هیواد کې اوسي. خدای بخښلی استاد ژواک د (۱۹۹۷ )ع کال داگست پر اوولسمه په آلمان کې د زړه د ناروغۍ له کبله سترگې پټي کړې. 

==چاپ شوي نښيرونه يې==

# ویر او تصویر
# افغاني حماسه
# پښتني سندرې
# پرونۍ هینداره
# پښتومتلونه
# شمع فروزان
# رمز و راز
# د افغاني موسیقي کتاب

== د ژواک څیړنیز آثار ==                                                    
# د پښتو د انگریزي گرامر پرتله چې کابل مجلې خپور کړې دی. 
# د توان وروستۍ شپه ، چې هغه وخت طلوع افغان ورځپاڼي خپور کړې دی.
# (مات ښانگ) په پروان ولایت کې (پروان) ورځپاڼي خپور کړې دی.
# د ادبي مکاتبو ټولگه یې هغه وخت ژوندون مجلې خپره کړې ده.
# د پښتو لوست کتاب د څلورمو ټولگیو لپاره لیکلی و


ما وژړل!

نن ما وژړل- دومره ډیر لکه پر ما چې په ژوند کښې پر غمونو دژړلو لوی پورلا پاتې   وي مگر؟!
ته خو پوهیږې  چې ما ستا په جهان کښې هلته چې پسرلي د دښت د لمنې ډکولو غاړه  په گلونو خلاصه کړې وي.
هلته چې د اوریځو شوخۍ د سیند د آرامو اوبو پر مخ د لیونۍ نڅا واری تیر کړی ؤ.
هلته چې سپینې واورې د جگو غرونو دسر د سپینې بگړۍ دولونود پیچلوپت ساتلی وي.
هلته چې د گڼو ځنگلونود ونود ځانگو په منځ کښې د رنگینومرغیو د ځالې جوړولوخواله نه وه سپمول شوې.
هلته چې د مور د سترگو څخه د خپل نازولي بچي و سترگو ته د نازد ټالونو د للو للوست لا نه وه پاتې شوی.
هلته چې د سپین سحر د وړانگو هیلې د خوشۍ د امیدوارو سترگو د پاره پلټنه د نا امیدۍ د بیرې څخه سپمولۍ وه. 
ما پور ادا کړی دی. د ژړا دهغې ژړا چې ستا دورکې د پلټنې په ویرما پر ځان پورباله.
هلته چې د بیخبرۍ بیه تورې شپې په توره لمن کښې د آرام خوب ارمان لانه پیژانده اوما د خوښۍ د جهان د مړو څخه بییگانه توب د خپل لیونتوب د مزله لومړی پړاو باله
هلته چې د عقل پرپله روان به د روږد جهان سره ماته د بیگانه  په نظر کتل او ما به ستا  دور کې د لټون په غم د اوښکو پور ادا کاوه.
هلته چې د شپې آرامتیابه یوازې د رڼوستورو په رالیږلوخپلې مشغولتیا ته دآرامۍ ست او سلامنله، ما به د ژړا- په پټه د ژړا پور ادا کاوه. ما ژړل او د ژړا د تسل اشنایي به مې د ستړي زړه ملگرې وه ما ژړل- ژړل مې او د ژوند د غمونو پور مې ادا کړی دی.      
اې  زما په پټه ژړا خبره !  نو ته نور زما د  لټونې د درد  تسکین  زما د  ستړي  زړه  د  وروستیو څاڅکو رڼې مرغلرې مه بوله، ما پور ادا کړی دی او د ژوند یوازینۍ د تسل  هیله مې دغه ده!

آلمان بنزهایم 
دستمبر (۱۹۹۶)


==سرچينې== 
#http://www.baheer.com/baher/modules.php?name=News&file=print&sid=2240 
#http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00&a=d&c=areu&cl=CL5.25&d=HASH017df6c31af62c29f861635f
#http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-0l--11-en-50---20-about---00-0-1-00-0-0-11-1-0utfZz-8-00&a=d&c=areu&cl=CL5.25&d=HASH01b447638fcf4a10c1630fcf
#



















[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغانان]]
