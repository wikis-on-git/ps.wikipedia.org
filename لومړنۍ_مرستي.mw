لومړنۍ مرستي له هغو فوري اقداماتو څخه عبارت دي چي د يو مصدوم کس سره د يوه روغتيايي کارکونکي له خوا تر سره کېږي لومړنۍ مرستي د پېښي په ځاى کي د يوه باتجربه روغتيايي کارمند لخوا تر سره کېږي ـ 
د لومړنيو مرستو اهداف:
1:د ناروغ ژغورنه او خونديتوب.
2:د حادثې د پرمختګ څخه مخنيوى.
3:د ناروغ د وضعيت سره مرسته تر څو  چي روغتيايي مرکز ته ورسول شي.
مرسته کوونکى بايد لاندي ځانګړتياوې  ولري :
1:د پېښي ځاى ته بايد ژرتر ژره ځان ورسوي .
2:فوري درملنه پيل کړي.
3:مرسته کوونکى بايد مسلکي پوهه ولري. 
4:مرسته کوونکى بايد کافي تجربه ولري. 
5:روغتيايي پرسونل او وسايل ولري. 
6:ناروغ ته روحي ډاډ ورکړي.
مرسته کوونکى بايد لاندي ټکو ته پام ولري:
1:د ناروغ د حياتي علايمو(دزړه ضربان،تنفس،د تودوخي درجه،دويني فشار )  کنترول
2:ناروغ ته مناسب وضعيت ورکړي. 
3:که ناروغ خونرېزي ولري بايد خونرېزي يې د يوې پاکي ټوټې په واسطه بنده کړي
4:که د ناروغ تنفسي لاره بنده وي او د زړه حرکات موجود نه وي بايد د ABC عمليه ورته شروع کړي.
5:که د هډوكي کسر موجود وي هډوكى بايد تثبيت شي. 
6:ژرترژره مصدوم نږدي روغتيايي مرکز ته ورسوي.
ناروغ ته مناسب وضعيت ورکول :
1:ناروغ ته بايد د ملاستي وضعيت ورکړل شي.
2:   (لاس او پښې )  کسر نه وي موجود اطراف يې بايديو څه  پورته کړل شي ـ  
3:که د خولې افرازات موجود وي خولې ته بايد يو طرف ته تدور ورکړل شي 
4:روغتيايي مرکز ته د لېږد لپاره بايد په يوه تسکره کي انتقال شي. 
د ABC(Airway abstruction Breathing problems Circulation) عمليه 
1:د هوايي لارو خلاصول. 
2:که تنفس موجود نه وي مصنوعي تنفس ورکول.
3:که د زړه ضربان موجود نه وي د زړه مساج ورکول.
