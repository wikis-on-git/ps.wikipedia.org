{{د-سندرغاړي-مالوماتبکس
|نوم           = بېلتون
|شاځمکه = solo_singer
|Img            = 
|Img_capt       = 
| Img_size            = 215
|زېږون نوم     = مومن خان بېلتون
|زېږېدنه = {{د زېږون نېټه|1920|03|07|mf=y}} <br/> [[چکړي]], [[افغانستان]] 
|مړينه = د ۱۳۹۴ لمریز کال د لړم ۱۸ <ref>۱۸ لړم ۹۴ لمریز کالhttp://www.pajhwok.com/ps/2015/11/09/د-هېواد-وتلى-سندرغاړى-استاد-بېلتون-ومړ</ref>
|څېل =  [[غزل]], [[کلاسيکه موسيقي|کلاسيک]] 
|دنده = سندرغاړی و
|آله = [[تبله]],  [[باجه]]
|د فعاليت کالونه   = 
|Label          = آريانا سټوډيو<br/>نگاه سټوډيو
}}

'''مومن خان بېلتون''' (۱۲۹۹ - ۱۳۹۴ لمريز د لړم ۱۸ [[کابل]])، (۱۹۲۰ - ۲۰۱۵ زېږدي کال د نوامبر ۹) يو [[افغان]] سندرغاړی وو.  

==مخينه== 
مومن خان بیلتون، چې په بېلتون ډېر نامتو وو، پر ۱۹۱۳ ز (يا پر ۱۹۲۰ زېږدي) کال [[د کابل ولایت]] د خاکجبار ولسوالۍ د چکري سيمې د جمعه خان په کور کې زېږېدلی وو. په کوچنیوالي کې يې خپل پلار او مور له لاسه ورکړل او له چکړي څخه د لوگر څرخ ولسوالۍ ته وکوچېد. ده په لوگر کې داسې احساس کاوه چې هغه يې پلرنۍ سيمه او ټاټوبی وي.

مومن خان بېلتون چې کله لوگر کې میشت شو نو د لومړي ځل لپاره د ښه غږ لرلو لامله د نامتو شاعر او صوفي [[سيد بهاوالدين بهايي|بهايي جان]] آغا له خوا ونازول شو او د ژوند تر  ډیره عمره د ده په کورنۍ کې وپالل او وروزل شو. همدا اغېز دی چې د بېلتون ډیرې سندرې د ارواښاد بهايي جان شعرونه دي. نوموړی موسیقۍ ته هم بهايي جان وهڅوه او د ده په سپارښتنې سره يې راډیو ته لاره وموندله.

استاد بیلتون په خټه پښتون داودخېل وو. په موسیقۍ کې يې لومړنی استاد غلام جیلاني نومید او وروسته یې له [[سلام لوگري]] سره شاگردي پیل کړ، خو تنبور او رباب غږول یې له غلام جیلاني استاد څخه زده کړل. بېلتون د افغانستان په ملي راډيو تلوېزيون کې ډېرې سندرې ويلي او د کابل راډيو د خپرونو له پيله يې له دې راډيو سره همکاري لرله. نوموړی د ۲۲ کالو وو چې خپله لومړنۍ دري -پښتو سندره(دل من ز غم هایت پاره پاره - که مې واخلې خبر ای نگاره) يې په ملي راډیو کې وویله. 

بېلتون یو له هغو سندرو غاړو څخه وو چې هره سندره او شعر یې په ذهن کې یاده وه ده د سندرو تر ۲۰۰ څخه ډیر شعرونه په يادو زده ول. په دې شعرونو کې يې ډیره برخه د بهايي جان ده. نوموړي په پښتو او دري ژبو په سلگونه سندرې ويلې دي. دی د لوگر سبک د موسيقۍ له مخکښانو څخه بلل کېده. 
مومن خان بېلتون په کابل راډیو کې شاوخوا ۱۰۰۰ سندرې ثبت کړې دي. 

مومن خان بېلتون د ژوند په وروستيو کې ناروغه وو. سعيد زابلي دده د ژوند په وروستيو ورځو کې ورسره مرکه کړې وه چې موږ يې يوه برخه دلته راوړو: 
«ارواښاد بيلتون تازه ناروغه شوى وو، د مركې لپاره ورغلم په ستړي او رنځيدلي غږ يې راته وويل: «ناروغۍ له كاره ويستلى يم، پنځه- لس زره روپۍ نشته چې ډاكټر ته ولاړ شم او دوا وكړم، يوازې ډاكټر دومره فيس غواړي چې دوا به دې هېره شي.» 
له مركې وروسته مې د حضرت بهايي جان صاحبزاده يادونه ورته وكړه، كله چې پوى شو، له حضرت بهايي جان صاحبزاده سره د خپلوۍ تار لرم، نو د حضرت بهايي جان صاحبزاده، ډيرې خاطرې يې په مړ ژواندي غږ او له اوښكو په ډكو سترگو راسره شريكې كړې:
«په چكړيو كې اوسيدو د مور او پلار تر مرگ وروسته له خپلې ایکې یوې خور سره په کوچینوالي کې د لوگر ولایت څرخ ولسوالۍ ته ولاړم، هلته مې غوايي او پسونه څرول او په لوړ آواز به مې د زړه له سوزه غزلې ويلې.» 

د استاد بيلتون د وينا له مخې، بهايي جان صاحبزاده یې خپلې خانقا ته ورغواړي او پوره پنځلس كاله د هغه په خانقاه كې تېروي چې د كور د خدمت ترڅنگ د هغه غزلې هم ترنم كوي: «ډېر ملايان به ناست وو او زه به يې په مابين كې وم، له چمبې سره به مې د بهايي جان غزلې ويلې او ډېرو به راته اوښكې تويولې.» 

وروسته بهايي جان صاحبزاده، بيلتون ته ليك وركوي او د كابل راډيو ته يې لېږي: «كابل راډيو ته چې راغلم ما سندرې ورته وويلې، د هغوى ډېرې خوښې شوې او په راډيو كې يې يوه كوټه راكړه، هلته اوسېدم.» 
كله مې چې له ارواښاد بيلتون سره مركه وكړه او دفتر ته راغلم، مشر ته مې وويل، مركه مې رااوړې، خو ترڅو چې له هغه سره مرسته نه وې شوي، زړه به مې ډير نا ارامه وي، سمدستي يې نفر راوغوښتى نغدې پيسې او د خوراكي توكو ډك موټر يې وروليږه.» 
خداى دې وبخښي، امين» 

==مړینه==
استاد مومن خان د ۱۳۹۴ لمريز کال د لړم پر ۱۸ تر غرمې مخکې لس نيمې بجې (د ۲۰۱۵ ز کال د نومبر پر ۹) د ۹۵ کالو په کابل کې ومړ.

==کورنۍ==
مومن خان بېلتون اووه اولاده لري چې ۵ هلکان او دوې نجونې دي.



==سرچینې==
#پژواک خبري اژانس
#http://lokrana.bloguna.tolafghan.com/posts/11642
#http://www.bbc.com/pashto/afghanistan/2015/11/151109_as_singer_biltoon_died
#http://www.taand.com/archives/57418 
#https://www.facebook.com/photo.php?fbid=976339082430870&set=a.107290096002444.11287.100001643632018&type=3&comment_id=976342739097171&notif_t=like


[[وېشنيزه:افغان سندرغاړي]]
[[وېشنيزه:سندرغاړي]]
[[وېشنيزه:مړه شوی کسان]]
[[وېشنيزه:2015 کال مړه شوی کسان]]
