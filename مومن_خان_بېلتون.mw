{{د-سندرغاړي-مالوماتبکس
|نوم           = بېلتون
|شاځمکه = solo_singer
|Img            = 
|Img_capt       = 
| Img_size            = 215
|زېږون نوم     = مومن خان بېلتون
|زېږېدنه = {{د زېږون نېټه|1900|03|07|mf=y}} <br/> [[چکړي]], [[افغانستان]] 
|مړينه = ۱۸ لړم ۹۴ لمریز کال <ref>۱۸ لړم ۹۴ لمریز کالhttp://www.pajhwok.com/ps/2015/11/09/د-هېواد-وتلى-سندرغاړى-استاد-بېلتون-ومړ</ref>
|څېل =  [[غزل]], [[کلاسيکه موسيقي|کلاسيک]] 
|دنده = سندرغاړی و
|آله = [[تبله]],  [[باجه]]
|د فعاليت کالونه   = 2004– 2015
|Label          = آريانا سټوډيو<br/>نګاه سټوډيو
}}

مومن خان چې مشهور په بېلتون دی يو [[افغان]] سندرغاړی و.  

==مخينه== 
استاد بیلتون چې  اصلي نوم یې مومن خان دی، په کال ۱۹۱۳ز کې  د خورد کابل په چکړي سیمه  د جمعه خان په کور کې زیږیدلی دی.په کوچنیوالي  کې خپل پلار او مور له لاسه ورکړي او له چکړي څخه د لوګر  څرخ ولسوالی  ته را کوڅیدلی دی.په لوګر  کې یې  د دې سیمې د ښې میلمه پالنې  له امله  داسې احساس کړه چې ګواکې لوګر  دده پلارنی  ټاټوبی  وي،خو په اصل  کې بیلتون دې سیمې ته داسې بې ساري خدمتونه ترسره کړل چې د میلمه حق خو لا څه په کوربه باندې  یې ورواړوله او دا مهال لوګریان  ورته د یوه ډیر  نږدې دوست  او خادم په توګه ګوري.

استاد بیلتون چې کله لوګر کې میشته شو،نو د لومړي ځل  لپاره د ښه غږ د لرلو له امله د ستر شاعر او صوفي ارواښاد بهايي جان آغا له خوا ښه ونازول شو او د ژوند تر  ډیره عمره د ده په کور او کورنۍ کې وپالل او وروزل شو.همدا تاثیر دی چې د بیلتون ډیرې سندرې د ارواښاد بهايي جان شعرونه دي.او موسیقۍ ته هم بهايي جان آغا وهڅوه او د ده په خاصې پارښتنې سره بیلتون راډیو ته لاره وموندله.

 استاد بیلتون په خټه پښتون داودخیل دی.په موسیقۍ کې لومړی استاد غلام جیلاني نومیده او وروسته  یې له سلام لوګري  سره شاګردي پیل کړه.خو تنبور او رباب غږول یې له غلام جیلاني استاد څخه زده کړي  دي. بیلتون د ۲۲ کالو و،چې خپله لومړنۍ دري -پښتو سندره(دل من ز عمایت  پاره پاره-که مې واخلې حبر  اې نیګاره) په ملي راډیو کې وویله. 

استاد بیلتون یو له هغو سندرو غاړو څخه دی،چې هر سندره او شعر یې په ذهن او زړه کې  یاده ده  او تر دې  مهاله  یې په ذهن کې له ۲۰۰څخه ډیر شعرونه یاد دي.په دې شعرونو  کې ډیره برخه د ارواښاد بهايي جان شعرونه دي.
استاد بېلتون د کابل ولايت د خاکجبار ولسوالۍ د چکري سيمې اوسېدونکى و، چې په پښتو او دري ژبو يې سلګونه سندرې ويلې دي.


نوموړي د سندرو تر څنګ ښکلى رباب هم غږاوو او دغه هنر يې د افغانستان د پېژندل شوي رباب غږوونکي غلام محمد ربابي څخه زده کړي و.
==ژوندلېک==

==مړینه==

د استاد بېلتون زوی عبدالحميد پژواک خبري اژانس ته وويل چې پلار يې د ۹۵ کلونو په عمر نن له غرمې مخک لس نيمې بجې ومړ.

هغه زياته کړه، پلار يې د عمر د ډېروالي او کمزورتيا له وجې له شاوخوا څلورو کلونو راهيسې د ناروغۍ پر بستر پروت و.
==د اطلاعاتو او فرهنګ وزارت د موسيقۍ ریاست د خواخوږی پیغام==
د اطلاعاتو او فرهنګ وزارت د موسيقۍ رياست مشر احسان عرفان له پژواک خبري اژانس سره د خبرو پر مهال د استاد بېلتون پر مړينې خواشيني وښوده او ويې ويل: "استاد بېلتون د هېواد خوږ ژبی سندر غاړی و چې د کابل راډيو د خپرونو له پيله راهيسې يې له دې راډيو سره همکاري لرله."

دی زياتوي، د استاد بېلتون سندرې ځکه خپل ځای او مينه وال لري چې نوموړي د خپلو سندور لپاره د پياوړي شاعر او ليکوال لکه بهايي جان شعرونه ټاکلي دي.

==اولادونه==

استاد بېلتون پنځه زامن او دوه لوڼې لري



==سرچینې==
#پژواک خبري اژانس
#http://lokrana.bloguna.tolafghan.com/posts/11642




[[وېشنيزه:افغان سندرغاړي]]
[[وېشنيزه:سندرغاړي]]
[[وېشنيزه:مړه شوی کسان]]
[[وېشنيزه:2015 کال مړه شوی کسان]]
