{{د-سندرغاړي-مالوماتبکس
|نوم           = بېلتون
|شاځمکه = solo_singer
|Img            = 
|Img_capt       = 
| Img_size            = 215
|زېږون نوم     = مومن خان بېلتون
|زېږېدنه = {{د زېږون نېټه|1900|03|07|mf=y}} <br/> [[چکړي]], [[افغانستان]] 
|مړينه = د ۱۳۹۴ لمریز کال د لړم ۱۸ <ref>۱۸ لړم ۹۴ لمریز کالhttp://www.pajhwok.com/ps/2015/11/09/د-هېواد-وتلى-سندرغاړى-استاد-بېلتون-ومړ</ref>
|څېل =  [[غزل]], [[کلاسيکه موسيقي|کلاسيک]] 
|دنده = سندرغاړی و
|آله = [[تبله]],  [[باجه]]
|د فعاليت کالونه   = 2004– 2015
|Label          = آريانا سټوډيو<br/>نګاه سټوډيو
}}

'''مومن خان بېلتون''' (۱۹۱۳ - ۲۰۱۵ زېږدي کال د نوامبر ۹، د ۱۳۹۴ لمريز کال د لړم ۱۸) (ځينې سرچينې يې د زېږېدو کال ۱۹۲۰ زېږدي ښيي) يو [[افغان]] سندرغاړی وو.  

==مخينه== 
مومن خان بیلتون، چې په بېلتون ډېر نامتو وو، پر ۱۹۱۳ ز (يا پر ۱۹۲۰ زېږدي) کال [[د کابل ولایت]] د خاکجبار ولسوالۍ د چکري سيمې د جمعه خان په کور کې زېږېدلی وو. په کوچنیوالي کې يې خپل پلار او مور له لاسه ورکړل او له چکړي څخه د لوگر څرخ ولسوالۍ ته وکوچېد. ده په لوگر کې داسې احساس کاوه چې هغه يې پلرنۍ سيمه او ټاټوبی وي.

مومن خان بېلتون چې کله لوگر کې میشت شو نو د لومړي ځل لپاره د ښه غږ لرلو لامله د نامتو شاعر او صوفي [[بهايي جان]] آغا له خوا ونازول شو او د ژوند تر  ډیره عمره د ده په کورنۍ کې وپالل او وروزل شو. همدا اغېز دی چې د بېلتون ډیرې سندرې د ارواښاد بهايي جان شعرونه دي. نوموړی موسیقۍ ته هم بهايي جان وهڅوه او د ده په سپارښتنې سره يې راډیو ته لاره وموندله.

استاد بیلتون په خټه پښتون داودخېل وو. په موسیقۍ کې يې لومړنی استاد غلام جیلاني نومید او وروسته یې له [[سلام لوگري]] سره شاگردي پیل کړ، خو تنبور او رباب غږول یې له غلام جیلاني استاد څخه زده کړل. بېلتون د افغانستان په ملي راډيو تلوېزيون کې ډېرې سندرې ويلي او د کابل راډيو د خپرونو له پيله يې له دې راډيو سره همکاري لرله. نوموړی د ۲۲ کالو وو چې خپله لومړنۍ دري -پښتو سندره(دل من ز غم هایت پاره پاره - که مې واخلې خبر ای نگاره) يې په ملي راډیو کې وویله. 

بېلتون یو له هغو سندرو غاړو څخه وو چې هره سندره او شعر یې په ذهن کې یاده وه ده د سندرو تر ۲۰۰ څخه ډیر شعرونه په يادو زده ول. په دې شعرونو کې يې ډیره برخه د بهايي جان ده. نوموړي په پښتو او دري ژبو په سلگونه سندرې ويلې دي. دی د لوگر سبک د موسيقۍ له مخکښانو څخه بلل کېده. 
مومن خان بېلتون په کابل راډیو کې شاوخوا ۱۰۰۰ سندرې ثبت کړې دي. 

==مړینه==

د استاد بېلتون زوی عبدالحميد پژواک خبري اژانس ته وويل چې پلار يې د ۹۵ کلونو په عمر نن له غرمې مخک لس نيمې بجې ومړ.

==کورنۍ==
مومن خان بېلتون اووه اولاده لري چې ۵ هلکان او دوې نجونې دي.



==سرچینې==
#پژواک خبري اژانس
#http://lokrana.bloguna.tolafghan.com/posts/11642
#http://www.bbc.com/pashto/afghanistan/2015/11/151109_as_singer_biltoon_died
#http://www.taand.com/archives/57418 



[[وېشنيزه:افغان سندرغاړي]]
[[وېشنيزه:سندرغاړي]]
[[وېشنيزه:مړه شوی کسان]]
[[وېشنيزه:2015 کال مړه شوی کسان]]
