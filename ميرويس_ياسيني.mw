'''ميرويس ياسيني''' چې د عبدالستار زوى دى په كال ۱۳۴۲ كې د [[ننگرهار ولايت]] په كامه ولسوالۍ كې زېږېدلى دى.<ref>http://pa.azadiradio.org/content/article/1757322.html</ref>

د ۱۳۵۰ كال كودتاه پر مهال ښاغلى ياسيني خپلې كورنۍ سره [[پاکستان]] ته كډه شو او هلته يې خپلې زده كړې پيل كړې او د حقوقو او شرعياتو په برخه كې ماسټري ترلاسه كړې ده.
 
همدا رنگه نوموړی د پخواني [[د شوروي سوسياليستي جمهوريتونو اتحاد|شوروي اتحاد]] پروړاندې د افغانستان د خلكو جهاد كې يې هم فعاله ونډه لرله.

ياسيني د طالبانو د رژيم له راپرزېدو وروسته دننگرهار ولايت د [[سره مياشته|سرې مياشتې]] د ریيس، د افغانستان د بهرنيو چارو وزارت د بهرنيو اړيكو رييس، د بېړنۍ لويه جرگې دغړي، د اساسي قانو د لويې جرگې دغړي او لومړى مرستيال او د مخدره مواده پر وړاندې د مبارزې ریيس په توگه بېلابېلې دندې ترسره كړي دي. اوس د [[افغانستان]] په ولسي جرگې کې د ننگرهار د خلکو استازی او ددې جرگې لومړی مرستیال دی.

ښاغلي یاسینې د ۲۰۰۹ کال د ولسمشرۍ په انتخاباتو کې کاندید وو.

==سرچينې==
{{reflist}}

[[وېشنيزه:پښتانه]]
[[وېشنيزه:د افغانستان د ولسي جرگې غړي]]
[[وېشنيزه:افغانان]]
[[وېشنيزه:پښتانه سياستوال]]
[[وېشنيزه:افغان سياستوال]]
[[وېشنيزه:د شمالي ټلوالې غړي]]
