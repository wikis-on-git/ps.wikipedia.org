'''د سوفي نړۍ''' ناول یو له هغه کتابونو دی، چې د نړۍ په کچه یې لوستونکي ډېر دي او په ډېرو ژبو ژباړل شوی دی. دغه کتاب تر دې دمه د پښتو په ګډون په ۶۰ ژبو ژباړل شوی دی. کتاب د ناروې مشهور لیکوال جوسټین ګارډر لیکلی دی. د کتاب اصلي ژبه ناروېژي ده، خو وروسته انګلیسي ته وژباړل شو، چې له انګلیسي بیا د نړۍ ډېرو ژبو ته ژباړل شوی دی. کتاب د فکر او انساني ژوند د ودې او پرمختګ پر څرنګوالي را څرخي. په کتاب کې ډېری فلسفي مسایل په خورا ښکلې بڼه بیان شوي دي او په اسانو مثالونو کې شرحه شوي. د کتاب لیکوال د فلسفې استاد تېر شوی دی او دغه کتاب یې هم خپلو زده کوونکو ته لیکلی دی، څو وکړی شي دوی په دې توګه د فلسفې له ځینو پېچلو مسایلو سره په اسانه بلد کړي. <ref>{{cite web | url=http://maseerdaily.af/index.php/ilmi-articals/book/item/827-2017-10-18-02-01-15 | title=سوفي نړۍ ناول کتاب| author=مسير ورځپاڼه | date= ٢۶ تله ۱۹۳۶| publisher= (د اکسوس کتاب پلورنځي لخوا)| via=}}</ref>
==نور==
