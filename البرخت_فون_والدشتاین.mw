{{Infobox person
| نوم        = Albrecht z Valdštejna
| انځور       = Albrecht von waldstein.jpg
| alt         = البرخت فون والدشتاین
| caption     = 
| زېږون نېټه  =  {{birth date|1583|00|00}}
| زېږون ځای = [[بوهمیا]]
| مړينه_نېټه =  {{death date and age|1634|MM|DD|YYYY|MM|DD}} 
| death_place = خب
| مليت = چېک
| title       = 
| لقب = 
| توکم = [[چېکيان|چېک]]
| other_names = 
| پلار     = ویلېم والدشتاین 
| پلار     = ویلېم والدشتاین 
| spouse      = 
| پېژندوی   = 
| نور نومونه = 
}}
[[File:Ermordung-wallensteins-in-eger-anonymer-kupferstich 1-640x370.jpg|265px|thumb|left|په ۱۶۳۴ کال کی البرخت فون والدشتاین د خب په ښار کی ووژل شو]]
'''البرخت فون والدشتاین''' ( [[چیکی ژبه|په چېکی]]: ''Albrecht z Valdštejna'') د چېکی اشرافو څخه یو مشهور پوځی سالار او سیاستدان وو چی د دېرش کلو د جگړې په وخت کی د کاتولیکی او امپراطوری ځواکونو اعلی قوماندان وو.  البرخت فون والدشتاین په ۱۶۳۴ کال کی په خیانت متهم شو او د خب په ښار کی د امپراطوری افسرانو لخوا ووژل شو.  
== د البرخت فون والدشتاین ژوند==
البرخت فون والدشتاین د هېژمانیسې په ښار کی په ۱۵۸۳ کال کی د اشرافو په کورنۍ کی زیږیدلی وو. پلار یی ویلېم والدشتاین وو چی د چېکی پروتستانتی مذهبی د ډلې عضو هم وو. هغه د پلار تر وفات وروسته د خپل کاکا په کورنۍ کی ژوند کاوه او په ۱۵۹۹ کال کی زده کړي لپاره د الدورف [[پوهنتون]] ته ولاړ. خو په ۱۶۰۰ کال کی البرخت د بدسلوک په سبب مجبور شو چی پوهنتون خوشی وکړي. البرخت فون والدشتاین د پادووا ښار ته ولاړ او په دی ښار کی یی ریاضی او ستوری پوهنه (نجومی) زده وکړه. کله چی البریخت په ۱۶۰۴ کال کی [[پراگ]] ته راستن شو نو امپراطوری عسکر شو. په دی وخت کی [[عثماني پېر|د عثمانی سلطنت]] په خلاف جګړه بیا پېل شوه او البریخت په دی جګړې کی په [[هنگري|هنگری]] کی زخمی شو. په دی وخت کی البرخت فون والدشتاین په باو هم اخته شوه. په ۱۶۰۶ کال کی هغه په کاتولیکی دین شو. 
==د چېکی اشرافو قیام==
په ۱۶۱۸ کال کی په [[اروپا]] کی د دریش کلو مذهبی جگړه پېل شوه. په دی کال کی چېکی اشراقو د هابسبورک د امپراطور  په خلاف قیام وکړل. البرخت فون والدشتاین غوښتل چی د امپراطور سره مرسته وکړی او د دی لپاره په [[هالنډ|هالنډ]] کی یی پوځ جوړ کړ او وین ته ولاړ.  په ۱۶۲۰ کال کی چیکی اشراف د امپراطوری پوځ لخوا ماته وخورله او البرخت فون والدشتاین د چېکی اشرافو مال لاس ته ورغلل.
==پروتستانتی ائتلاف== 
په ۱۶۲۵ کال کی البرخت فون والدشتاین د کاتولیکی لیگ (د هابسبورک امپراطوری پوځ) اعلی قوماندان شو . په دی وخت کی [[ډېنمارک]]، [[هالنډ]]، انگلستان او [[سويډن|سویډن]] د هابسبورک په خلاف مذهبی ائتلاف جوړ کړل او د هابسبورک پر امپراطوری یی یرغل وکړل. په ۱۶۲۵ کال کی [[ډېنمارک|ډېنمارکی]] پاچا کریستیان چی د پروتستانتی ائتلاف قوماندان وو د خپلو ځواکونو سره د هابسبورک پر امپراطوری باندی برید وکړ خو پوځ یی د البرخت فون والدشتاین لخوا ماته وخوړله. 
په ۱۶۳۰ کال کی [[سويډن|سویډنی]] پاچا گوستاو ادلف ۲ لوی پوځ جوړ کړ او د ساکسونی پوځ سره یی پر لایپسیک برید وکړ. په ۱۶۳۱ کال کی گوستاو ادلف ۲ د برایتنقلد په جگړې کی کاتولیکی پوځ ته ماته ورکړه. د هابسبورک امپراطور فردیناند ۲ غوښتل چی البرخت فون والدشتاین بیا د امپراطوری پوځ قوماندان شو خو البرخت د [[باو]] د رنځ په سبب مجبور شو چی د امپراطور د غوشتنې څخه انکار وکړي. په ۱۶۳۱ کال کی سویدنی پوځ [[پراگ]] ته ورسېده. په ۱۶۳۲ کال کی البرخت فون والدشتاین بیا د کاتولیک لیگ قوماندان شو. په دی وخت کی د البرخت رنځ دریمې مرحلې ته ورسېده او [[باو]] پر عقل یی باندی ډېر اغېزه کاوه. هغه نسوای کولای خپل پوځ رهبري وکړي. په دی وخت کی په [[وین]] کی د البرخت د سیاسی مخالفینو  د خنایت په هکله یو خبر توسعه ورکړه. کله چی د هابسبورک امپراطور د دی خنایت خبر شو نو د البرخت فون والدشتاین د بندولو یی امر وکړ. په دی وخت کی د والدشتاین پوځ په بوهیمیا کی د خب په ښار کی وو. په ۲۲ فبرایر امپراطوری افسران خب ته ورسېدل او والدشتاین په ملمستیا یی دعوت وکړ. مگر البرخت فون والدشتاین د رنځ په سبب ملمستیا ته و نه رسېده. په دی سبب امپراطوری افسران د البرخت فون والدشتاین کور ته راغلل او پر البرخت فون والدشتاین یاندی یی یرغل وکړل. په دی برید کی البرخت فون والدشتاین ووژل شو.



[[وېشنيزه:چېکي پوځي افسران]]
