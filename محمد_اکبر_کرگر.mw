محمداکبر کرګر په ۱۳۳۲هجري شمسي  کال  دکونړونو دمزار په دره کې زيږيدلی دی. په مزار دره کې دلومړنيو زده کړو دپای ته رسولو وروسته دکابل دابن سينا عالي ليسه کې زده کړه وکړه اوپه ۱۳۵۳ دکابل پوهنتون دادبياتو اوبشري علومو په پوهنځي کې شامل اوپه ۱۳۵۶ کال کې  ددغه پوهنځې دفلسفې اوټولنيزو پوهنو له څانګې فارغ شو. نوموړي دښوونځي په دوره کې په ليکوالۍ پيل کړي دی،  يو شمير لنډې کيسې يي ليکلي اويو  لړ ادبي فلسفې  څيړني يي هم کړي دي.

محمد اکبر کرګر په يو شمير دولتي پوستونو لکه دراديو دخپرونو رياست د چاپ اوخپرونو ددولتي کميټې رياست اودليکوالو ټولنې دمرستيالۍ په څنګ کې دتاريخ اوفلسفې دپوهنځي د استاد په توګه هم پاتې شويدي. چې په هغه وخت کې يي يو لړ تصوفي اوعرفاني څيړنې هم کړي دي.

== ليکلي آثار ==
د ليکوال ديو شمير اثارو نومونه په دې ډول دي :
=== لنډې کيسې ===
#  شېبې چاپ کال ۱۳۶۳
# سينده ځه سينده بهېږه ۱۳۶۶
# د زمانو سندره ۱۳۷۰
#  کله چې ماشومان سندره وايي ۱۹۹۸
# انځورونه که هېنداره (همدا اثر) ۲۰۰۷

=== څېړنيز اثار ===
# غني د شګو په محل کې ۱۳۶۵
# څو ادبي يادونې ۱۳۶۶‍‍
# په حالنامه کې د بايزيد روښان عرفاني او فلسفي څېره ۱۳۶۹ دويم چاپ ۲۰۰۶ م
# ادبيات او د انسان د نننۍ نړۍ ۲۰۰۵
# لويه جرګه او لويې پريکړې ۲۰۰۳

=== ژباړې ===
# ترورېزم او جګړه له انګليسي ژبې ۲۰۰۴
# استېتيک مقولې له فارسي څخه ۱۳۶۵
# يو شمېر څېړنيزې ادبي، فلسفي مقالې
# د افغانستان د جمهوريت فرهنګي پاليسي ) له مهدي دعاګوی او استاد الهام   سره ګډ کار) ۱۳۶۹-۱۳۷۰



[[وېشنيزه:پښتانه ليکوال]]
[[وېشنيزه:افغانان]]
