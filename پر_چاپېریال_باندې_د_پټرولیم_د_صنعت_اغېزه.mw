پټرولیم ګڼ‌شمېر کارونې لري او د دې ترڅنګ د پټرولیم صنعت پر چاپېریال باندې په پراخه توګه خورا اغېزمن دی. خام تېل (د خاورو تېل) او طبیعي ګاز د انرژۍ او خامو موادو ستره سرچینه ده چې اوس‌مهال د نړیوال اقتصاد او ورځني ژوند ګڼ‌شمېر اړخونه ورپورې تړلي دي. د دغو موادو اکمالاتي او تدارکاتي برخه په تېرو 150 وروستیو کلونو کې ډېره وده کړې ده، ترڅو د وګړو په شمېر کې د چټک زیاتوالي، نوښتونو او مصرف کوونکو غوښتنې پوره کړای شي. <ref>{{Cite journal|url=https://www.loc.gov/rr/business/BERA/issue5/history.html|author=The Library of Congress|title=History of the Oil and Gas Industry|journal=Business and Economics Research Advisor|issue=5/6|date=2006}}</ref>

د تېلو او ګازو د رااېستنې، تصفیې او لېږدونې په پړاوونو کې د پام‌وړ زهرجنې او غیرزهرجنې خځلې او پاتې‌شونې رامنځ‌ته کېږي. که چېرې دغه پړاوونه په غوره توګه سمبال نه‌شي، د صنعت ځیني ضمني (ثانوي) محصولات (لکه: بړاس کېدونکي عضوي مرکبات، نایتروجن، د سلفر مرکبات او توی شوي تېل) کېدای شي په لوړه کچه د هوا، اوبو او خاورې د ککړتیا لامل وګرځي او ژوند له ګواښ سره مخامخ کړي. د اقلیم تودوخه، د سمندرونو تېزابي کېدل او د سمندر د اوبو د سطحې لوړېدل هغه ټوله‌ییز بدلونونه دي چې په صنعت کې د ګلخانه‌یي ګازونو، لکه: کاربن‌ډای‌اکسایډ (CO<sub>2</sub>) او میټان او په هوا کې د تور کاربن په څېر د کوچنیو معلقو ذراتو د خپرېدو له امله په لوړه کچه رامنځ‌ته کېږي. <ref>{{Cite web|url=https://www.epa.gov/sites/production/files/documents/flaringviolations.pdf|title=EPA enforcement targets flaring efficiency violations|publisher=U.S. Environmental Protection Agency|date=2012-08-01|access-date=2020-02-08}}</ref><ref>{{Cite web|url=https://www.epa.gov/sites/production/files/documents/flaring.pdf|title=Frequent, routine flaring may cause excessive, uncontrolled sulfur dioxide releases|publisher=U.S. Environmental Protection Agency|date=2000-10-01|access-date=2020-02-08}}</ref><ref>Bautista H. and Rahman K. M. M. (2016). Review On the Sundarbans Delta Oil Spill: Effects On Wildlife and Habitats. ''International Research Journal'', 1(43), Part 2, pp: 93–96. doi:10.18454/IRJ.2016.43.143</ref><ref>{{cite book|last1=Eggleton|first1=Tony|title=A Short Introduction to Climate Change|date=2013|publisher=Cambridge University Press|page=52|url=https://books.google.com/books?id=jeSwRly2M_cC&q=280&pg=PA52|isbn=9781107618763}}</ref><ref>{{Citation|author=Stohl, A.|author2=Klimont, Z.|author3=Eckhardt, S.|author4=Kupiainen, K.|author5=Chevchenko, V.P.|author6=Kopeikin, V.M.|author7=Novigatsky, A.N.|title=Black carbon in the Arctic: the underestimated role of gas flaring and residential combustion emissions|journal=Atmos. Chem. Phys.|volume=13|issue=17|pages=8833–8855|year=2013|doi=10.5194/acp-13-8833-2013|bibcode=2013ACP....13.8833S|doi-access=free}}</ref><ref>{{Cite web|url=https://arctic-council.org/images/PDF_attachments/COP24_2018/2018-11-10-COP24-Stanley-flaring-World-Bank-BC.pdf|title=Gas flaring: An industry practice faces increasing global attention|author=Michael Stanley|publisher=World Bank|date=2018-12-10|access-date=2020-02-08}}</ref><ref>{{cite journal|last1=Bautista|first1=H.|last2=Rahman|first2=K. M. M.|year=2016|title=Effects of Crude Oil Pollution in the Tropical Rainforest Biodiversity of Ecuadorian Amazon Region|journal=Journal of Biodiversity and Environmental Sciences|volume=8|issue=2|pages=249–254}}</ref>

د ځمکې په بیوسفیر کې په پرله پسې د کاربن په تولید او رامنځ‌ته کولو کې د ټولو بشري فعالیتونو له جملې نه، د فوسیلي سون توکو رااېستنه تر ټولو ستره ونډه لري. د انرژۍ نړیوال سازمان او ورته نورو مؤسسو د راپورونو له مخې د 2017 ز کال په اوږدو کې د انرژیو له ټولو سرچینو نه په اټموسفیر کې د مجموعي 32.8 بیلیونه ټُنو د خپور شوي کاربن تر 55 سلنې (کابو 18 بیلیونه ټنه) نه زیاته برخه د تېلو او ګازو د مصرف له امله تولید شوې او پاتې 45 سلنه یې، تر ډېره بریده د ډبرو سکرو د کارولو په پایله کې رامنځ‌ته شوې ده. د هر کال په تېرېدو سره د خپرېدونکي کاربن کچه لا هم لوړېږي، په 2018 کال کې یې د 1.7 سلنې زیاتوالي اټکل شوی چې په مجموعي توګه 33.1 بیلیونه ټُنه کېږي.<ref name="heede">{{Cite journal|author=Heede, R.|title=Tracing anthropogenic carbon dioxide and methane emissions to fossil fuel and cement producers, 1854–2010|journal=Climatic Change|volume=122|pages=229–241|year=2014|issue=1–2|doi=10.1007/s10584-013-0986-y|bibcode=2014ClCh..122..229H|doi-access=free}}</ref><ref name="ieaco2">{{Cite web|url=https://www.iea.org/data-and-statistics?country=WORLD&fuel=CO2%20emissions&indicator=CO2%20emissions%20by%20energy%20source|title=Data and Statistics: CO₂ emissions by energy source, World 1990-2017|publisher=International Energy Agency (Paris)|access-date=2020-02-09}}</ref><ref>{{Cite journal|url=https://ourworldindata.org/co2-and-other-greenhouse-gas-emissions#co2-emissions-by-fuel|title=CO₂ and Greenhouse Gas Emissions: CO₂ Emissions by Fuel|author=Hannah Ritchie and Max Roser|journal=Our World in Data|publisher=Published online at OurWorldInData.org.|year=2020|access-date=2020-02-09}}</ref><ref>{{Cite web|url=https://www.iea.org/reports/global-energy-co2-status-report-2019|title=Global Energy & CO2 Status Report 2019: The latest trends in energy and emissions in 2018|publisher=International Energy Agency (Paris)|date=2019-03-01|access-date=2020-02-09}}</ref>

د پټرولیم صنعت د ګلخانه‌یي ګازونو په تولید کې فعاله ونډه لري، داسې چې د اړوند فعالیتونو په ترڅ کې، د 2017 ز کال په اوږدو کې د 32.8 بیلیونه ټُنو کاربن کابو 8 سلنه (2.7 بیلیون ټُنه) په مستقیمه توګه د پټرولیم صنعت له امله رامنځ‌ته شوې. د پټرولیم په صنعت کې د طبیعي ګاز عمدي او یا غیرعمدي خپرېدنې له امله، کم تر کمه 79 میلیونه ټُنه میټان (چې 2.4 بیلیونه ټُنه CO<sub>2</sub> سره معادل دی) په ورته کال کې تولید شوی دی، چې دغه کچه د قوي تودوونکي ګاز د ټولو پېژندل شویو انتروپوجینیک (انسان ته اړوند) او طبیعي خپرېدنو 14 سلنې سره معادله ده.<ref name="ieaco22">{{Cite web|url=https://www.iea.org/data-and-statistics?country=WORLD&fuel=CO2%20emissions&indicator=CO2%20emissions%20by%20energy%20source|title=Data and Statistics: CO₂ emissions by energy source, World 1990-2017|publisher=International Energy Agency (Paris)|access-date=2020-02-09}}</ref><ref>{{Cite web|url=https://www.iea.org/reports/methane-tracker/methane-from-oil-gas#abstract|title=Methane Tracker - Methane from oil and gas|publisher=International Energy Agency (Paris)|date=2020-01-01|access-date=2020-02-09}}</ref><ref name="ieach4">{{Cite web|url=https://www.iea.org/reports/tracking-fuel-supply-2019/methane-emissions-from-oil-and-gas|title=Tracking Fuel Supply - Methane emissions from oil and gas|publisher=International Energy Agency (Paris)|date=2019-11-01|access-date=2020-02-09}}</ref><ref>{{Cite journal|author=Alvarez, R.A.|display-authors=etal|title=Assessment of methane emissions from the U.S. oil and gas supply chain|journal=Science|volume=361|issue=6398|pages=186–188|doi=10.1126/science.aar7204|date=2018-07-13|doi-access=free|bibcode=2018Sci...361..186A|pmid=29930092|pmc=6223263}}</ref><ref name="ieach42">{{Cite web|url=https://www.iea.org/reports/tracking-fuel-supply-2019/methane-emissions-from-oil-and-gas|title=Tracking Fuel Supply - Methane emissions from oil and gas|publisher=International Energy Agency (Paris)|date=2019-11-01|access-date=2020-02-09}}</ref><ref>{{Cite web|url=https://www.iea.org/reports/methane-tracker/country-and-regional-estimates|title=Methane Tracker - Country and regional estimates|publisher=International Energy Agency (Paris)|date=2019-11-01|access-date=2020-02-09}}</ref><ref>{{Cite web|url=https://www.iea.org/reports/methane-tracker|title=Methane Tracker - Analysis|publisher=International Energy Agency (Paris)|date=2019-11-01|access-date=2020-02-09}}</ref>

د پټرول او اوبلن طبیعي ګاز په څېر د سون توکو ترڅنګ، پټرولیم د سرې (کوډ) او پلاستیک په څېر، د ګڼ‌شمېر کیمیاوي مصرفي توکو او محصولاتو په تولید کې فعال رول لوبوي. دم‌مهال د پټرولیم د بېلابېلو ګټورتیاوو نه په استفادې سره د انرژي تولید، لېږد او زېرمه کولو لپاره ډول، ډول بدیلې ټکنالوژۍ د موندلو او کارولو وړ دي. د پټرولیم محصولاتو سپما، اغېزمنتیا او د ضایعاتو د اغېزې د کچې راټیټول په صنعت او مصرف کې د لا ښه او باثباته چاپېریال د درلودلو په موخه تر ټولو غوره او اغېزمن اقدامات بلل کېږي.<ref>{{Cite journal|author=Amory Lovins|title=How big is the energy efficiency resource?|journal=Environmental Research Letters|publisher=IOP Science|volume=13|number=9|date=2018-09-18|page=090401|doi=10.1088/1748-9326/aad965|bibcode=2018ERL....13i0401L|doi-access=free}}</ref><ref>{{Cite web|url=https://spectrum.ieee.org/energy/renewables/to-get-wind-power-you-need-oil|author=Vaclav Smil|title=To Get Wind Power You Need Oil|publisher=IEEE Spectrum|date=2016-02-29|access-date=2020-02-09}}</ref>

== عمومي مسایل ==

=== زهرجن مرکبات ===
پټرولیم له ګڼ‌شمېر مرکباتو نه رامنځ‌ته شوی پېچلی مخلوط دی. په دغو مرکباتو کې مستقیم ځنځیري، منشعب، کړه‌ییز، یوکړه‌ییز او څوکړه‌ییز اروماتیکي هایدروکاربنونه شامل دي. د تېلو زهرجنیت د زهرجن پوتنشیل له لارې یا په جلا جلا توګه د اوبو او د تېلو اړوند مرکب له محلول نه په ګټې‌اخېستنې سره معلومېدلای شي. د خامو تېلو او د پټرولیم نورو اړوند محصولاتو د زهرجنیت کچه د بېلابېلو مېټودونو له لارې سنجول کېږي. په ځانګړو مطالعاتو کې د زهرجنیت کچې د شننې په موخه کېدای شي.«د هدف لېپېډي موډل» او یا «رنګ‌سنجونې تحلیل» نه ګټه واخېستل شي، په یاد تحلیل کې د زهرجنیت او «په بیولوجیکي توګه د تجزیې وړتیا» د ارزولو په موخه له مصنوعي رنګونو نه کار اخېستل کېږي. <ref name=":0">{{Cite journal|last1=Di Toro|volume=26|issn=1552-8618|s2cid=7499541|pmid=17269456|doi=10.1897/06174r.1|pages=24–36|issue=1|language=en|first1=Dominic M.|journal=Environmental Toxicology and Chemistry|title=Predicting the toxicity of neat and weathered crude oil: Toxic potential and the toxicity of saturated mixtures|date=2007-01-01|first3=William A.|last3=Stubblefield|first2=Joy A.|last2=McGrath|url=http://pdfs.semanticscholar.org/eb00/d14d1f4745707393b4088d758b350635112b.pdf}}</ref><ref name=":1">{{Cite journal|last1=Montagnolli|language=en|s2cid=5249816|pmid=25537922|doi=10.1007/s00244-014-0112-9|pages=342–353|issue=2|volume=68|journal=Archives of Environmental Contamination and Toxicology|first1=Renato Nallin|title=Screening the Toxicity and Biodegradability of Petroleum Hydrocarbons by a Rapid Colorimetric Method|date=2015-02-01|first3=Ederio Dino|last3=Bidoia|first2=Paulo Renato Matos|last2=Lopes|issn=0090-4341}}</ref>

بېلابېل تېل او پټرولیم ته اړوند محصولات د زهرجنیت ټاکلې کچه لري. د زهرجنیت کچه به ډېرو لاملونو پورې تړاو لري؛ لکه: هوا، د حل کېدلو وړتیا او د دوام موندنې په څېر نورې کیمیاوي ځانګړتیاوې. د هوا د لا زیاتې اغېزې له امله هغه مالیکولونه چې د حل کېدو لوړه وړتیا او ټیټ مالیکولي وزن لري، له منځه ځي او په پایله کې د زهرجنیت کچه راټیټېږي. هغه مادې چې په اوبو کې د حل کېدو لوړه وړتیا لري، د هغو مادو په پرتله چې په اسانۍ سره د حل کېدو وړ نه‌دي، د یوه مرکب زهرجنیت کچه خورا لوړوي. په ټولیزه توګه، هغه تېل چې د کاربن اوږد ځنځیرونه او د بنزین زیاتې کړۍ لري، د زهرجنیت کچه یې هم لوړه ده. بنزین د پټرولیم اړوند محصولات او په لوړه کچه زهرجن دي. ټولوین، میتایل‌بنزین او زیلین (BETX) وروسته له بنزین نه د لوړو زهرجنو مادو په کتار کې راځي. هغه مادې چې د زهرجنیت تر ټولو ټیټه کچه لري، خام تېل او د موتور غوړ (مُبلایل) دي.<ref name=":02">{{Cite journal|last1=Di Toro|volume=26|issn=1552-8618|s2cid=7499541|pmid=17269456|doi=10.1897/06174r.1|pages=24–36|issue=1|language=en|first1=Dominic M.|journal=Environmental Toxicology and Chemistry|title=Predicting the toxicity of neat and weathered crude oil: Toxic potential and the toxicity of saturated mixtures|date=2007-01-01|first3=William A.|last3=Stubblefield|first2=Joy A.|last2=McGrath|url=http://pdfs.semanticscholar.org/eb00/d14d1f4745707393b4088d758b350635112b.pdf}}</ref><ref name=":12">{{Cite journal|last1=Montagnolli|language=en|s2cid=5249816|pmid=25537922|doi=10.1007/s00244-014-0112-9|pages=342–353|issue=2|volume=68|journal=Archives of Environmental Contamination and Toxicology|first1=Renato Nallin|title=Screening the Toxicity and Biodegradability of Petroleum Hydrocarbons by a Rapid Colorimetric Method|date=2015-02-01|first3=Ederio Dino|last3=Bidoia|first2=Paulo Renato Matos|last2=Lopes|issn=0090-4341}}</ref>

سره له ‌دې چې د تېلو بېلابېلې بڼې د زهرجنیت بېلابېلې کچې لري، د پټرولیم ټول مشتقاتي محصولات د وګړو پر روغتیا او ایکوسیسټم باندې ناوړه اغېزه لري. د ناوړو اغېزو یوه بېلګه د ځینو ځانګړو تي ‌لرونکو ژویو په هاضمې سیستم کې د تېلو د مستحلبونو شتون دی چې کېدای شي د مغذي موادو د هضمولو کچه راټيټه او په اړوند تي ‌لرونکي ژوي کې د مړینې لامل وګرځي. د شعریه رګونو شلېدل او وینه ‌بهېدنه یې بله ناوړه پایله ده. بله بېلګه یې د الجي په تولید کې کمښت دی، چې دغه کمښت د ایکوسیسټم پر خوراکي ځنځیرونو باندې ناوړه اغېزه کوي او له امله یې ځیني ځانګړي ژوندي موجودات له ګواښ سره مخامخ کېږي. تېل د کبانو لپاره «په لوړه درجه وژونکي» دي، یعنې که چېرې غلظت یې 4000ppm (په یوه میلیون 4000<sup>مه</sup> برخه) یا 0.4 سلنه وي، په چټکۍ سره د کبانو د مړینې لامل ګرځي. د پټرولیم اړوند محصولاتو زهرجنیت د وګړو روغتیا ګواښوي. په تېلو کې ګڼ‌شمېر شته مرکبات په لوړه کچه زهرجن دي او کېدای شي، د سرطان او نورو ناروغیو لامل وګرځي. په تایوان کې ترسره شوې څېړنې ښيي چې، د تېلو تصفیه کوونکو کارخونو ته نږدې استوګن سیمو کې مخکې تر وخته زېږېدنه رامنځ‌ته کېږي. <ref>{{Cite journal|last1=Prasad|first1=M. S.|last2=Kumari|first2=K.|doi=10.1002/aheh.19870150106|title=Toxicity of Crude Oil to the Survival of the Fresh Water FishPuntius sophore (HAM.)|journal=Acta Hydrochimica et Hydrobiologica|volume=15|pages=29–36|year=1987}}</ref><ref name=":2">{{Cite journal|last1=Lin|first7=Fung-Sung|pmid=11766170|doi=10.1080/152873901753246232|pages=637–644|issue=8|volume=64|journal=Journal of Toxicology and Environmental Health Part A|title=Increased Risk of Preterm Deliveries in Areas with Air Pollution From a Petroleum Refinery Plant in Taiwan|date=2001|first8=Chun-Yuh|last8=Yang|last7=Sung|first1=Meng-Chaio|first6=Trong-Neng|last6=Wu|first5=Bi-Hua|last5=Cheng|first4=Shang-Shyue|last4=Tsai|first3=Hsin-Su|last3=Yu|first2=Hui-Fen|last2=Chiu|s2cid=29365261}}</ref><ref>{{cite web|url=https://www.burke-eisner.com/petroleum-solvents/|title=Petroleum Solvents Overview|publisher=www.burke-eisner.com}}</ref>

بنزین هم په خامو تېلو او هم په پټرولو کې شته دي او په انسانانو کې د وینې د سرطان د رامنځ‌ته کېدلو لامل بلل کېږي. دغه مرکب په انسانانو کې د وینې د سپینو کرویاتو د راټیټېدلو لامل هم انګېرل کېږي چې په پایله کې یې انسان پر انتانونو باندې د اخته کېدو لوړ معافیت له لاسه ورکوي. «څېړنو ښودلې ده چې له 5 نه تر 15 کلونو پورې د بنزین د معدودو ppb (په بیلیون کې یوازې څو برخې) لرونکو محدودې تر اغېزې لاندې اوسېدل د وینې لاعلاجه سرطان، د هوجکن لمفوما او د وینې اړوند نورو او معافیتي سیسټم ناروغیو لامل ګرځېدلای شي.<ref name="oxford">{{cite journal|title=Benzene Exposure on a Crude Oil Production Vessel -- KIRKELEIT et al. 50 (2): 123 -- Annals of Occupational Hygiene|first1=J.|first4=B. E.|last4=Moen|first3=M.|last3=Bråtveit|first2=T.|last2=Riise|last1=Kirkeleit|journal=The Annals of Occupational Hygiene|year=2005|pmid=16371415|doi=10.1093/annhyg/mei065|pages=123–9|issue=2|volume=50|doi-access=free}}</ref><ref name="oxford2">{{cite journal|title=Benzene Exposure on a Crude Oil Production Vessel -- KIRKELEIT et al. 50 (2): 123 -- Annals of Occupational Hygiene|first1=J.|first4=B. E.|last4=Moen|first3=M.|last3=Bråtveit|first2=T.|last2=Riise|last1=Kirkeleit|journal=The Annals of Occupational Hygiene|year=2005|pmid=16371415|doi=10.1093/annhyg/mei065|pages=123–9|issue=2|volume=50|doi-access=free}}</ref><ref>{{cite web|url=http://www.laleva.org/eng/2010/05/benzene_pollution_-_a_health_risk_in_gulf_bp_oil_drilling_disaster.html|title=Benzene pollution - a health risk in Gulf BP Oil drilling disaster - La Leva di Archimede (ENG)|publisher=www.laleva.org|access-date=2010-06-07}}</ref>

فوسیلي ګاز او تېل په طبیعي ډول د کم شمېر راډیواکتیف عناصرو لرونکي دي چې هغه هم د کان کېندنې په پړاو کې آزادېږي. په مالګینو اوبو کې د دغو عناصرو لوړ کثافت یوه ټکنالوژیکي او چاپېریالي اندېښنه ده. <ref>{{Cite journal|last1=Ajayi|journal=Environmental Geochemistry and Health|s2cid=30306228|pmid=18320332|doi=10.1007/s10653-008-9155-z|pages=61–69|issue=1|volume=31|language=en|url=https://doi.org/10.1007/s10653-008-9155-z|first1=T. R.|title=Natural radioactivity and trace metals in crude oils: implication for health|date=2009-02-01|first4=A.|last4=Akinlua|first3=P.|last3=Tchokossa|first2=N.|last2=Torto|issn=1573-2983}}</ref><ref>{{Cite web|title=The Syrian Job: Uncovering the Oil Industry's Radioactive Secret|url=https://desmog.co.uk/2020/04/29/syrian-job-oil-industry-radioactive-secret|website=DeSmog UK|language=en|access-date=2020-05-19}}</ref>

=== ګلخانه‌یی ګازونه ===
د پټرولیم رااېستنه، بیوسفیر ته د آزاد شوي جیولوژیکي کاربن د لېږدولو له لارې د ځمکې د کاربن د دوران انډول له منځه وړي. کاربن د مصرف کوونکو له‌خوا په بېلابېلو بڼو کارول کېږي او یوه لویه برخه یې په اټموسفیر کې سوځي، په پایله کې په پراخه کچه ګلخانه‌یي ګاز او کاربن‌ډای‌اکساید د پاتې‌شونې محصول په توګه رامنځ‌ته کېږي. که چېرې طبیعي ګاز (په تېره بیا میتان) مخکې تر سوځېدو اټموسفیر ته آزاد شي، په یوازېتوب سره خورا پياوړې ګلخانه رامنځ‌ته کوي.<ref>{{Cite journal|url=https://ourworldindata.org/co2-and-other-greenhouse-gas-emissions#co2-concentrations|title=CO₂ and Greenhouse Gas Emissions: CO₂ Concentrations|author=Hannah Ritchie and Max Roser|journal=Our World in Data|publisher=Published online at OurWorldInData.org.|year=2020|access-date=2020-02-09}}</ref> <ref>{{Cite journal|url=https://ourworldindata.org/co2-and-other-greenhouse-gas-emissions#ch4-concentrations|title=CO₂ and Greenhouse Gas Emissions: CH4 Concentrations|author=Hannah Ritchie and Max Roser|journal=Our World in Data|publisher=Published online at OurWorldInData.org.|year=2020|access-date=2020-02-09}}</ref><ref>{{cite book|last1=Eggleton|first1=Tony|title=A Short Introduction to Climate Change|date=2013|publisher=Cambridge University Press|page=153|url=https://books.google.com/books?id=jeSwRly2M_cC&q=280&pg=PA52|isbn=9781107618763}}</ref>

له هغې راهیسې چې صنعتي پېر کابو 1750-1850 ز کلونو په لړ کې د ډبرو سکرو او لرګیو په پراخې کچې کارونې سره پیل شو، په اټموسفیر کې د کاربن‌ډای‌اکساید او میتان کثافت د 50% او 150% په شاوخوا کې لوړ شوی دی، چې دغه کچه تر 800,000 زیاتو تېرو کلونو په لړ کې د نوموړو ګازاتو د کثافت د زیاتوالي تر کچې تېری کوي. دم ‌مهال د هر یوه د کثافت کچه په کال کې 1 سلنه زیاتېږي، په داسې حال کې چې کابو نیمایي تولید شوی کاربن د ځمکې د لویو وچو د نباتاتو او د سمندرونو د ژورو برخو له‌ خوا جذب شوی دی. د خپرېدو وده یې هم دومره ګړندۍ وه چې په تېرو 30 کلونو کې د رااېستل شوي فوسیلي کاربن کچه د بشریت د ټول تاریخ په اوږدو کې د رااېستنې له کچې نه زیاته ده.

== سرچینې ==
