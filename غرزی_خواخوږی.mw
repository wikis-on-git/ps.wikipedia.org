<gallery>
Image:Gharzai_Khwakhuzhi.jpg|غرزي خواخوږی
</gallery>


الحاج غرزي خواخوږی د ارواښاد پوهنپال استاد محمد ابراهيم خواخوږی [http://ps.wikipedia.org/wiki/%D9%85%D8%AD%D9%85%D8%AF_%D8%A7%D8%A8%D8%B1%D8%A7%D9%87%D9%8A%D9%85_%D8%AE%D9%88%D8%A7%D8%AE%D9%88%DA%96%D9%89] (شاعر، ليکوال، ژورنالست، نوميالي سياستپوه، د ويښ ځلميانو د مشرتابه غړي او د مترقي دموکرات ګونــــد د مشــــرانــــو څخـــه ؤ) زوي د کندهار ولايت اصلي اوسيدونکي او په قام بلوڅ، په (١٩٦٢ م کال) په کابل کي زيږيدلي، منځني او لوړي زده کړي يي د کابل په حبيبيي ليسي، د افسرانو عالي کورس،  د کماندو او پراشوت (ج) کورس او د حربي پوهنتون د لوژستيک د پوهنځي څخه د لسانس تردرجي پوري بشپړ کړي دي.

== دندي: ==

د دفاع وزارت او د ستردرستيز  په بيلو بيلو رياستونو کي دنده تر سره کړي، د افغانستان د اطلاعاتو او کلتور د وزير سکرتر، د افغانستان د بيا رغوني او پرمختيا(RDA) په مؤسسه کي د عامو اړيکو مسؤل، په جګړو کي و کابل ته د ملګرو ملتونو (UN) د بيړنيو خوراکه موادو د رسولو د چارو مسؤل، په افغانستان کي د سولي د ټنګښت لپاره هلي ځلي، د افغانستان د اسلامي دولت د احتساب د وزارت معين، افغانستان د اسلامي دولت د ملي امنيت په چارو کي سلاکار، د طالبانو د واکمني پر ضد د پاڅون د مشري په  تور، د اسلامي لوړو ارزښتونو، د ملي منل سوي دودونو او د بشري حقوقو د اعلاميي پر خلاف ونيول سو او پرته له محاکمي څخه و اعدام ته محکوم چي پنځه کاله په ځنځير، زولانه او رنګا رنګ زورولو (کوټه قلفي، د کورني او دوستانو سره نه کتل او نور) سره د ننګرهار، کابل او کندهار په استخباراتي جيلونو کي وساتل سو.
د (٢٠٠١ م کال) د دسمبر د مياشتي په اوومه نيټه د طالبانو رژيم د سقوط سره د جيل څخه خلاص سو، ټولنيز او پوهنيز چارو کي بوخت، په اسلام آباد کي د ښاغلي حامد کرزي د انتخاباتي کمپاين مشر، د خواخوږی ادبي او کلتوري ټولني مشر او د سمسور افغانستان د شرکت ريئس. په (٢٠٠٥ م کال) ولسي جرګي ته د کابل ولايت څخه نومول سوي خو د ځينو مغرضو کړيو د لاس وهني له کبله ولسي جرګي غړيتوب  ته بريالي نه سو.
د (٢٠٠٧ز کال تر ٢٠٠٨ ز کال) د کابل ښاروالۍ دمعين په توګه  چاري تر سره کړي او د ناروغي له امله د دندي څخه استعفی ورکړه. د حج مبارک فريضه ېې تر سره کړي ده.

== مکافات: ==

لمړي  او دوهمه درجه ستوري نښان، د خدمت، ځوانانو، ميړاني او سيد جمال الدين افغان مډالونه، ستاينليکونه، د اطلاعاتو او کلتور د وزارت په فرهنګي او هنري کانکور کي (لويه لوبه) اثر د تاريخ او ادبياتو په برخه کي دوهمه جايزه ګټلي او نقدي مکافات.

== ليکني: ==

١-	افغانستان د دموکراسـي پـــه بهيــر کي	<br />		
٢-	کندهـــار د تاريـــخي پيښـــــو په رڼا کي<br />
٣-	لويه لوبه<br />
٤-	په افغانستان کي د دموکراسي او ټولټاکني بهير ته لنډه کتنه<br />
٥-	خواخوږی يادونه<br />
٦-	افغانستان به سوی ديموکراسی<br />
٧-	تل پاتي څيره <br />
٨-	ازمايلي بيا مه ازموئ!!!<br />
٩-	په افغانستان اوقبايلي سيموکې تاريخي پېښې، تاوتريخوالی او د جرګو رغنده اغېزې!<br />
١٠-	Dawn of Democracy in Afghanistan (Translated to English from Pashto) <br />
١١-	په ورځپاڼو او مجلو کي يو شمير مقالي او مضامين<br />
