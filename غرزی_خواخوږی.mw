[[انځور:Gharzai_Khwakhuzhi.jpg|thumb|غرزي خواخوږی]]
الحاج '''غرزي خواخوږی''' د پوهنپال [[محمد ابراهيم خواخوږى]] (شاعر، ليکوال، ژورنالست، نوميالي سياستپوه، د ويښ ځلميانو د مشرتابه غړي او د مترقي دموکرات ګوند د مشرانو څخه ؤ) زوي [[د کندهار ولايت]] اصلي اوسيدونکي او په قام بلوڅ، په (١٩٦١ م کال) په [[کابل]] کي زيږيدلی.

== زده کړې ==
منځني او لوړي زده کړي يي د کابل په حبيبيي ليسي، د افسرانو عالي کورس ، د کماندو او پراشوت (ج) کورس او د حربي پوهنتون د لوژستيک د پوهنځي څخه د لسانس تر درجي پوري بشپړ کړي دي.

== دندي ==
د دفاع وزارت او د ستر درستيز  په بيلو بيلو رياستونو کي دنده تر سره کړي، د [[افغانستان]] د اطلاعاتو او کلتور د وزير سکرتر ، د افغانستان د بيا رغوني او پرمختيا(RDA) په مؤسسه کي د عامو اړيکو مسؤل ، په جګړو کي و کابل ته د ملګرو ملتونو (UN) د بيړنيو خوراکه موادو د رسولو د چارو مسؤل، په افغانستان کي د سولي د ټنګښت لپاره هلي ځلي، د افغانستان د اسلامي دولت د احتساب د وزارت معين ، افغانستان د اسلامي دولت د ملي امنيت په چارو کي سلاکار ، د طالبانو د واکمني پر ضد د پاڅون د مشري په  تور ، د اسلامي لوړو ارزښتونو ، د ملي منل سوي دودونو او د بشري حقوقو د اعلاميي پر خلاف ونيول سو او پرته له محاکمي څخه و اعدام ته محکوم چي پنځه کاله په ځنځير ، زولانه او رنګا رنګ زورولو (کوټه قلفي، د کورني او دوستانو سره نه کتل او نور) سره د [[ننګرهار]] ، [[کابل]] او [[کندهار]] په استخباراتي جيلونو کي وساتل سو.
د (٢٠٠١ م کال) د دسمبر د مياشتي په اوومه نيټه د طالبانو رژيم د سقوط سره د جيل څخه خلاص سو، ټولنيز او پوهنيز چارو کي بوخت، په [[اسلام آباد]] کي د ښاغلي [[حامد کرزي]] د انتخاباتي کمپاين مشر ، د خواخوږی ادبي او کلتوري ټولني مشر او د سمسور افغانستان د شرکت ريئس . په (٢٠٠٥ م کال) ولسي جرګي ته د کابل ولايت څخه نومول سوي خو د ځينو مغرضو کړيو د لاس وهني له کبله ولسي جرګي غړيتوب  ته بريالي نه سو.
د (٢٠٠٧ز کال تر ٢٠٠٨ ز کال) د کابل ښاروالۍ دمعين په توګه  چاري تر سره کړي او د ناروغي له امله د دندي څخه استعفی ورکړه. د حج مبارک فريضه ېې تر سره کړي ده.

== مکافات ==
لمړي  او دوهمه درجه ستوري نښان، د خدمت، ځوانانو، ميړاني او [[سيد جمال الدين افغان]] مډالونه، ستاينليکونه، د اطلاعاتو او کلتور د وزارت په فرهنګي او هنري کانکور کي (لويه لوبه) اثر د تاريخ او ادبياتو په برخه کي دوهمه جايزه ګټلي او نقدي مکافات.

== ليکني ==
#افغانستان د دموکراسي په بهير کي			
#کندهار د تاريخي پيښو په رڼا کي
#لويه لوبه
#په افغانستان کي د دموکراسي او ټولټاکني بهير ته لنډه کتنه
#خواخوږی يادونه<br />
#افغانستان به سوی ديموکراسی
#تل پاتي څيره
#ازمايلي بيا مه ازموئ!
#په افغانستان اوقبايلي سيموکې تاريخي پېښې، تاوتريخوالی او د جرګو رغنده اغېزې!
#ِDawn of Democracy in Afghanistan - ''Trasilated to English from Pashto 
#په ورځپاڼو او مجلو کي يو شمير مقالي او مضامين


[[وېشنيزه:پښتانه ليکوال]]
[[وېشنيزه:افغان سياستوال]]
[[وېشنيزه:افغانان]]
