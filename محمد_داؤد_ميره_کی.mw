[[انځور:ډاکټر داوود ميرکی.jpg|thumb|محمد داؤد ميره کی]]
'''ډاکټر محمد داؤد ميره کی''' يو افغان سياستپوه دی چې په خپلواکه توګه يې ځان د [[افغانستان]] د ۲۰۰۹ کال د ولسمشرۍ ټولټاکنو ته څان کانديد کړی ؤ، او ځه موده وروسته بېرته د کانديدولو نه په شا شو. نوموړی د لوړو زده کړو خاوند دی او د افغانستان په اړه يې يو کتاب هم خپور کړی.

== مخينه ==
ډاکټر محمد داؤد ميره کی د جنرال غلام صديق ميره کي ځوی په خټه [[پښتانه|پښتون]] او په قوم سلېمانخېل دی. نوموړی [[د میدان وردګ ولایت]] د چارکي د ميرک خېلو په کلي کې نړۍ ته راغلی.

== زده کړې ==
ښاغلي ميره کي خپلې لومړنۍ زده کړې تر اتم ټولګي په افغانستان کې کړي او نهم ټولګی يې په پېښور کې د سيد جمال الدين افغان په لېسه کې بشپړ کړی او خپلې پاتې زده کړې يې په امريکا کې سر ته رسولي. په همدې توګه يې د خپلو لوړو زده کړو پيل د امريکا د ايلناي په پوهنتون کې د حقوقو او سياسي علومو په رشته کې سر ته رسولي. هغه خپله لومړنۍ ماسټري په حقوقو او نړېوالو اړيکو کې د امريکا د ايلېنای د پوهنتون څخه لاس ته راوړې. دوهمه ماسټري يې د منځني ختيځ په زده کړه کې ترلاسه کړې او بيا يې د جنګ د ختمولو په څانګه کې تخصص اخيستی دی. تر دې وړاندې يې خپله ډوکټورا په ټولنيز او اقتصادي پرمختګ کې اخيستې چې په همدې ترڅ کې يې د افغانستان د نه پرمختګ په باب خپل د ډوکټورا کتاب هم ليکلی دی. 

== دندې ==

== سياسي دريځ ==
په ۲۰۰۱ عيسوي کال يې خپل شديد مخالفت د امريکا د يرغل په باب په راډيوګانو او تلويزونو کې وښوده همدا راز يې خپل مخالفت د امريکې د وحشيانه عمل په مقابل کې د تېرو ۷ کالونو په ترڅ کې ښودلی دی. کله چې امريکا به افغانستان کې د يورانيمو وسلې، چې د ټولو نړېوالو قوانينو لخوا منع شوي، وکارولې نو هغه خپل سخت مخالفت د دې نړېوال جنايت په وړاندې په ډاګه وښوده او په ۲۰۰۴ عيسوي کال کې د جورج بوش پر ضد په نړېوالې محکمه کې چې په ټوکيو جاپان کې پرانيستل شوې وه د شاهد په حيث ودرېده. او د امريکا پخوانی ولسمشر جورج بوش د هغه د شاهدي په ورکولو په اساس په ۱۳ بېلابېلو جنايتونو باندې په غياب کې محکوم شو. 

نوموړی د خپل دريځ په اړه داسې وايي:

{{دوراشې کامه|''زما هدف دا دی چې د افغانستان د ولس د عزت د مدافعې لپاره ودرېږم او افغانستان او د افغانستان خلک د دې بدبختۍ نه د بچولو لپاره زيار وباسم او د ولس چوپړ ته ودرېږم. زموږ د ولس بدبختي هغه وخت پای ته رسېږي کله چې ترغمل امريکايان او د دوی نور جنايتکاران د افغانستان څخه ووځي. دا چې زه د امريکا آرامه ژوند پرېږدم او هلته د ولس د چوپړ لپاره چمتو کېږم او د کفر او استعمار په مقابل کې ودرېږم دا يواځې زما د ايمان او د افغانستان سره د مينې استاځيتوب کوي. او زه چمتو يم چې خپل سر د اسلام لپاره قربان کړم''.|20px|}}

== چاپ شوي آثار ==
[[انځور:Bookcover.JPG|thumb]]
ښاغلي ميره کي د افغانستان د نه پرمختګ په باب يو کتاب ليکلی دی چې په همدې کتاب کې د افغانستان د بيا ودانولو او پرمختګ لپاره يې  يو فورمول په خپل کتاب کې وړاندې کړی دی.

*افغانستان د ولسواکۍ نه وروسته (Afghanistan After Democracy)

== باندنۍ تړنې ==
*[http://www.drmirakiforpresident.com د ډاکټر ميره کي رسمي وېبپاڼه]
*[http://www.afghanistanafterdemocracy.com افغانستان د ولسواکۍ نه وروسته - د ډاکټر ميره کي بله وېبپاڼه]

[[وېشنيزه:پښتانه سياستوال]]
[[وېشنيزه:پښتانه سياستوال]]
[[وېشنيزه:پښتانه]]
[[وېشنيزه:د ولسمشرۍ کانديدان]]
[[وېشنيزه:پښتانه ليکوال]]
[[وېشنيزه:پښتانه ساينسپوهان]]
[[وېشنيزه:پښتانه ډاکټران]]

[[en:Mohammad Daud Miraki]]
