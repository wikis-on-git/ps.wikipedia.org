'''سردار محمد هاشم خان''' (۱۸۸۵ ز. - ۱۹۵۳ ز.) ''(په انگرېزي:Sardar Mohammad Hashim Khan)'' په افغانستان کې د شاهي نظام يو ديپلومات او د افغانستان لومړنی لومړی وزير و. 
== مخينه ==
سردار محمد هاشم خان د [[سردار محمد يوسف خان]] زوی، د افغانستان د وروستي پاچا [[محمد ظاهر شاه]] تره او د [[محمد نادر شاه]]، د سردار [[شاه محمود خان]] او سردار [[شاه ولي خان]] ورور و. هغه د محمد نادر شاه لخوا د جوړ شوو تگلارو پلوی و د هغه د حکومت په وخت کې د افغانستان د دولت بنسټيزه موخه د افغان پوځ د پياوړي کولو تر څنگ د افغان وټيز نظام پرمختگ او غوړېدنه وه. د سردار محمد هاشم خان د حکومتولۍ په وخت کې د افغانستان لېږد رالېږد نظام او د مخابراتو بنسټ ايښودل شوی و. د افغان حکومت تر ډېره حده په باندنيو مرستو ولاړ و. دا چې سردار محمد هاشم خان نه غوښتل چې افغانستان يوازې د روسيې او برتانيې مرستو ته اړتيا ولري نو پدې وخت کې يې پام جرمني ته واړاوه او د ۱۹۳۵ ز. کال له پيل نه يې گڼ شمېر جرمني کارپوهان او سوداگران افغانستان ته بلنه ورکړه چې هغوی په افغانستان کې يو شمېر فابريکې او برېښناکوټونه جوړ کړل. د محمد هاشم خان د واکمنۍ په وخت کې جاپان او اټاليا افغان حکومت سره د يو شمېر مرستو لپاره ژمن شول. نوموړی له ۱۴ د نومبر، ۱۹۲۹ ز. کال نه تر مۍ، ۱۹۴۶ ز. کال پورې د افغانستان د شاهي نظام لومړی وزير و.
{{د افغانستان لومړي وزيران}}

[[وېشنيزه:افغان سرداران]]
