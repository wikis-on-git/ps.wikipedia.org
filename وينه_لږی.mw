'''وینه لږی''' (انګریزي: Anemia) یا انیمیا په نړی کې د تغذي تر ټولو ستره ستونزه بلل کیږی. دا ناروغي ځوانی ښځی، او واړه ماشومان ډیر اغیزمن کوي.

دغه راز په هرو شپږو ښځو کې یوه ښځه د ۸۵ کلنی څخه وروسته پدی ناروغی یوه اخته کیږی. پداسی حال کې چی وینه لږی پخپله نیغ په نیغه د ژوند لپاره ګواښ ندی خو کیدای شی په بدن کې د یوی بلی خطرناکی ناروغی یوه نښه وی.

د ۶۵ کلنی څخه وروسته په هرو پنځو کسانو کې چی د اوسپنی د کموالي په انیمیا تشخیص کیږی یو کس د کولمو خطرناکې ناروغی لری. داوسپنی د کموالي انیمیا د ټولو انیمیا ګانو په پرتله عامه ده.

== انیمیا څه شی دی؟ ==

پدی ناروغی کې وینه نشي کولی چی د بدن انساجو ته په کافی پیمانه اکسیجن ورسوي. دا کیدای شي د وینی د حجرو د کموالی له کبله وی او یا د وینی د سرو حجرو د هیموګلوبین دکمښت له کبله وی.

د [[وينه|وینی]] حجری د هډوکو په ماغزو کې جوړيږی او په منځني توګه وروسته د څلورو میاشتو څخه له منځه ځي. کله چی د وینی د سرو حجرو دغه د جوړښت او تخریب موازنه له منځه لاړه شي نو انیمیا منځته راځی- پدی ډول چی یا د هډوکو په ماغزو کې د سرو حجرو تولید کم وي او یا د وینی حجری په چټکی سره تخریبیږی او یا ضایع کیږی.

== د انیمیا لاملونه ==
* د هډوکو په ماغزو کې ستونزه
* د اوسپنی کموالی – اوسپنه د هیموګلوبین د جوړښت یو مهم عنصر دی
* د ویټامین B12 او فولیک اسید کمښت ـ دواړه ویټامینونه د وینی د سرو حجرو په تولید کې اړین دي.
* د وینی د لاسه ورکول – لکه په ښځو کې میاشتنی عادت، په بدن کې داخلي خونریزی چی د بیلابیلو ناروغیو له امله منځته راځی.
* انتانی ناروغی لکه ملاریا
* د انیمیا کوم ډول ډیر عام دی؟
* د انیمیا تر ټولو عامه بڼه د اوسپنی د کموالي له امله منځته راځی. د اوسپنی کموالی د هډوکو په ماغزو کې د سرو حجرو لپاره د هیموګلوبین د جوړیدو څخه مخنیوی کوی. دا د دی لامل ګرځی چی جوړ شوي سری حجری واړه او بی رنګه وی او د [[اکسیجن]] د انتقال وړتیا ونلری.

ستونزه کیدای شي په خوړو کې د اوسپنی د کموالي له امله هم منځته راشي – د اوسپنی ښی سرچینی میوی، حبوبات لکه [[لوبیا]] او [[غوښه]] دی. دغه راز کیدای شی ستونزه په کولمو کې وي چی کولمی ونشي کړای په ښه توګه اوسپنه جذب کړی د بیلګی په ډول د (Coeliac) په ناروغی کې- پدی ناروغی کې هاضمه د ګډوډی سره مخامخ کیږی.

خو د اوسپنی د کموالي انیمیا د عادي حالت څخه په زیاته پیمانه په چټکی سره د اوسپنی له لاسه ورکول دي لکه په شدیدو او دوامدارو خونریزیو کې. بیلابیلی ناروغی د اوسپنی د دی ډول له لاسه ورکولو په لاره کې رول لوبوي. هغه ناروغی چی د دوامداری او اوږدمهالي خونریزی سره مل دي پدی ډول دي : د معدی او کولمو بیلابیلی ناروغی- دبیلګی په ډول د معدی التهابی ناروغی، د معدی سوزش، د معدی زخم (Peptic ulcer)، د معدې سرطان، د کولمو التهابی ناروغی، بواسیر او د کولمو سرطان.

د اوږدی مودی لپاره د [[اسپرین]] (Aspirin) او دی ته ورته د ځینو نورو التهاب ضد درملو کارول هم د معدی او یا کولمو د خونریزی لامل ګرځی.

== د وینه لږی اعراض او نښی ==

د ستړتيا او د زړه د چټک ضربان احساسول د لومړنیو اعراضو څخه دي. نوری ستونزی سالنډی او سرڅرخی دي.

که چیری وینه لږی شدیده وی نو Angina (د سینی او یا ټټر قلبی درد)، سردردی او د پښو او پنډیو دردونه منځته راځی.

په پرمختللي حالاتو کې د انتاناتو په وړاندی د بدن د معافیت وړتیا کمیږی.

د اوسپنی د کموالی له امله د اوږدی مودی انیمیا کولی شي یو سلسله نوری ستونزی منځته راوړی، لکه:

* په ژبه کې د سوزش یا د سوځیدنی احساس
* د خولی او ستونی وچوالی
* د خولی په شاوخوا کې زخمونه
* د لامسی د حس ګډوډیدل
* د ډوډی په تیرولو کې ستونزه
* د سر د ویښتانو ماتیدنه او د لاسه ورکول

په ځوانانو کې د شدیدی وینه لږی اعراض او نښی دومره ژر نه لیدل کیږی خو په زړو وګړوکې ددی ناروغی نښی نښانی ډیر ژر تر ترسترګو کیږي چی لامل يي د زړو خلکو په عضلاتو، ماغزو او نورو غړو کې د وینی زیرمو کموالی بلل کیږي.

== درملنه ==

په ډیرو پیښو کې چی وینه لږی د اوسپنی کموالي له امله منځته راځي، وینه لږی د اوسپنی د ټابلیټونو او یا پیچکاری (ستنی) سره تداوي کیږي. دغه راز په شدیدو پښو کې چی د اوسپنی کمښت بی دریغه زیاته وي نو بیا ناروغ ته وینه ورکول کیږي.

== سرچينې ==
{{reflist}}

** http://www.afghanjirga.net/medicalbooks/instructions/index.php?pid=55

 
[[وېشنيزه:ناروغۍ]]

[[ar:فقر دم]]
[[arz:انيميا]]
[[bat-smg:Anemėjė]]
[[be:Анемія]]
[[bg:Анемия]]
[[bn:রক্তশূন্যতা]]
[[bs:Anemija]]
[[ca:Anèmia]]
[[cs:Chudokrevnost]]
[[da:Anæmi]]
[[de:Anämie]]
[[dv:ލޭމަދުވުން]]
[[el:Αναιμία]]
[[en:Anemia]]
[[eo:Anemio]]
[[es:Anemia]]
[[et:Aneemia]]
[[eu:Anemia]]
[[fa:کم‌خونی]]
[[fi:Anemia]]
[[fr:Anémie]]
[[gl:Anemia]]
[[he:אנמיה]]
[[hi:रक्ताल्पता]]
[[hr:Anemija]]
[[ia:Anemia]]
[[id:Anemia]]
[[io:Anemio]]
[[it:Anemia]]
[[ja:貧血]]
[[jv:Anémia]]
[[ka:ანემია]]
[[kk:Анемия]]
[[kn:ರಕ್ತಹೀನತೆ]]
[[ko:빈혈]]
[[ku:Anemî]]
[[ky:Аз кандуулук]]
[[la:Anaemia]]
[[lt:Anemija]]
[[lv:Anēmija]]
[[mk:Анемија]]
[[ml:അനീമിയ]]
[[ms:Penyakit anemia]]
[[nl:Bloedarmoede]]
[[nn:Anemi]]
[[no:Anemi]]
[[pl:Niedokrwistość]]
[[pt:Anemia]]
[[ro:Anemie]]
[[ru:Анемия]]
[[sh:Anemija]]
[[simple:Anemia]]
[[sk:Anémia]]
[[sl:Slabokrvnost]]
[[sq:Anemia]]
[[sr:Анемија]]
[[su:Anémia]]
[[sv:Anemi]]
[[ta:குருதிச்சோகை]]
[[th:โลหิตจาง]]
[[tl:Anemya]]
[[tr:Kansızlık]]
[[uk:Анемія]]
[[ur:فقرالدم]]
[[vi:Thiếu máu]]
[[zh:贫血]]
[[zh-yue:貧血]]
