'''شهید صالح محمد وطندوست''' د مرحوم احمد زوی د کندهار د بالاکرز د سيمي اوسیدونکی وو. نوموړی په کال ۱۳۱۴ه ش کي ږیږیدلی دئ چي ۲ کاله وروسته يې پلار او ۴ کاله وروسته يې مور وفات کړیدی، وروسته يې روزنه بي بي صاحبو چي د هغوئ مينه ناكه عمه وه، پر ذمه اخيستي ده. 
د ديني تعليم سره سره يې ابتدايي ليك لوست په مختصره موده كي حاصل كړى دى.   
شهید صالح محمد وطندوست ددې ځپلې سیمي یو تکړه ځوان او مشهوره فولکلور شاعر وو د چا په شعر کي چي نه یوازي اهنګ سُر او موسيقي وه بلکي د هغه د کلام په محتوا کي تصوف, وعظ ,جدت, مینه ,محبت او د وحدت پیغام سته. 
د نوموړي خوږ کلام د مشهوره رادیوګانو له لاري څخه کلونه وړاندي په مسلسله توګه تقریباً روزانه نشرته سپارل سوی دی. 
کلام يې د ترنم په څپو کي صالح محمد، اعظم، حبیب، نعمت الله، ګلالي، صالح پوپل او نورو  مشهورو سندرغاړو زمزمه كريدي.
 د ۱۳۵۷ کال کودتاه د اوضاع مخشوش والي له امله؛ بي شميره روحانیون، علمأ، سیاسیون، اهل خبره، اهل فکر، د ژبي او قلم خاوندان، شاعران، هنرمندان...د صحنې څخه ورک کړل چي من جمله شهید صالح محمد وطندوست هم د یوې توطيئ په ترڅ کي د استخباراتو لخوا په نښه او بیا په عام محضرکي د خپل کور تر څنګ د روسانو په توسط په ډیره بې رحمانه توګه په شهادت ورسول سو. روح دې يې ښاد وي. 
د هغه پر مېنه یوه کونډه او واړه بچي یتیمان  پاته سول  د سختو خواریو او تکالیفو د ګاللو وروسته، د هغه لمسیان د اعلی تعلیم څخه برخورداره دي، کوم چي د شهید صالح محمد وطندوست دیرینه اروزه هم وه.  
د نوموړي په چاپي اثارو کي(سندریزتبسم) سته. 
د شهیدصالح محمد وطندوست مفصل تعریف د کندهار مجلي په ۱٣٨۴ د څلرم کال په دوهمه ګڼه کي د شهید عبدالمجید بابي په هڅه او قلم بشپړ او خپور سویدی.

د شعر نموني يې: 
 
(د سندریز تبسم مجموعې څخه، صفحه نمبر۲۴)

....................................................

مناجات

....................................................

وئ الله تنها یم تنها یم په ژړا یمه

عمل مي نسته ډیر مخ توره روسیاه یمه

وئ الله تنها یم تنها یم په ژړا یمه

....................................................

رحم پر ما وکړې ودوده

چي نلرمه بل معبوده

ستا د رحمت په امید زه په التجا یمه

وئ الله تنها یم تنها یم په ژړا یمه

....................................................

ستا پر دربار باندي قدیره

سوال کوي شاه دی که فقیره

نن دریدلئ سرتور سر زه په رشتیا یمه

وئ الله تنها یم تنها یم په ژړا یمه

...................................................


................
 
(د سندریز تبسم مجموعې څخه، صفحه نمبر٥٣)

....................................................

غزل

....................................................

اې د څورلسم سپوږمۍ وینم دي راخیژې ته

سپین مخ بیا ځلیږي ته سپین مخ بیا ځلیږي ته

....................................................

اې د څورلسم سپوږمۍ تا ته خو عیانه ده

ته که پر پښېمانه سې ماته خو عیانه ده

زما د یار و خوا ته ځې زما تر کور تېرېږې ته

سپین مخ بیا ځلیږي ته سپین مخ بیا ځلیږي ته

....................................................

اې د څورلسم سپوږمۍ زه که ناقرار یمه

ټوله شپه د هجره سه ویښ ناست تر سهار یمه

ویړه خوله دې وینمه هره شپه تېرېږې ته

سپین مخ بیا ځلیږي ته سپین مخ بیا ځلیږي ته

....................................................

اې د څورلسم سپوږمۍ تا ته عاشقان ناست دي

یو و دوه و دري نه دي هرځای هزازان ناست دي

ته د دوئ پر حال باندي کله بیا رحمیږې ته

سپین مخ بیا ځلیږي ته سپین مخ بیا ځلیږي ته

....................................................

اې د څورلسم سپوږمۍ بیا و کوم جهان ته ځې

دا حال راته ووایه بیا و کوم ګریوان ته ځې

وایم وطندوست درته چیري وصل کیږې ته

سپین مخ بیا ځلیږي ته سپین مخ بیا ځلیږي ته
 
.........................................

(دسندریزتبسم مجموعې څخه، صفحه نمبر٦٨)

....................................................

غزل

....................................................

په مفته نه کیږي یاري یاري

یاري د یار د زړه یاري یاري

..................................................

د اشنای زړه ډیره ساتنه غواړي

فداکاري او سرښندنه غواړي

وکړه ګل پري یاري راسه په یاري یاري

...................................................

لیلا د سپیني خولي ولور غواړي

مجنونه ورسه سیم و زر غواړي

سر باندي وشینده که سر غواړي

کچکول راواخله در پر در غواړي

...................................................

عاشقي غم لري غمخور نلري

اور یې د ځانه دی بل اور نلري

د مسافر پشان خپل کور نلري

نه لاس لیکنه سپین و تور نلري

...................................................

ګل د بلبل څخه داستان غواړي

عاشقي ټینګ عهد و پیمان غواړي

معشوقو خال پر زنخدان غواړي

په تورو زلفو کي ګلان غواړي

....................................................

معشوقو خپل د ځان لایق غواړي

په هر صفت سره عتیق غواړي

په پاکه مینه کي صادق غواړي

وطندوست رنګه موافق غواړي

....................................................

اواز:

صالح محمد

................

موسیقي:

د استاد نذرعلی

هارون شیدایی

بلال خان

محمد طارق

.................

ساونډ انجئنر:

جاوید

................

پروګرام:

(ستوري او سازونه)

................

امان الله ناصر

اې وي ټي خیبر سهیلي پښتونخواه  ۵جولای۲۰۱۷

==تړلې لیکنې==
[[کندهار ولایت]]
[[کندهار]]
[[شاعران]]
