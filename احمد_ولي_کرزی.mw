[[دوتنه:Ahmad Wali Karzai in 2010 (cropped).jpg|کيڼ|280px|بټنوک|احمد ولي کرزی]]
'''احمد ولي کرزى''' ''(په انګرېزي: Ahmad Wali Karzai)'' د کندهار د ولايتي شورا رئيس و، چې د ٢٠١١ز کال د جولاى په ١٢ مه په کندهار کې په خپل کور کې ووژل شو.

== مخينه ==
احمد ولي کرزى په ١٣٤١لمريز کال [[د کندهار ولايت]] د [[ډنډ]] ولسوالۍ په [[کرز]] سيمه کې وزېږېد. پلار يې عبدالاحد کرزى او نيکه يې خير محمد نومېده. کرز د کندهار هغه سيمه ده چې ښار ته نژدې پرته ده او د ولسمشر کرزي او د ده د کورنۍ پلرنى ټاټوبى دى.

احمد ولي کوچنى و، چې کابل ته کډه شول.
نوموړى پنځه ماشومان لري چې دوه يې زامن او درې يې لوڼې دي.

== زده کړه ==
احمد ولي کرزي خپلې زده کړې په کابل کې پيل کړې، د کابل په [[حبيبيې لېسه]] کې يې خپلې زده کړې پيل او بشپړې کړې. وروسته يې د کانکور ازموينه ورکړه چې د کابل پوهنتون د اقتصاد پوهنځي ته بريالى شو، خو لوړې زده کړې يې نيمګړې پاتې شوې.

احمد ولي کرزى د اقتصاد پوهنځي د دويم کال محصل و، چې شوروي پر افغانستان يرغل وکړ او د نورو افغانانو په څېر کرزي هم د جهاد لار خپله کړه، وروسته پاکستان ته ستون شو او په کوټه کې يې استوګنه غوره کړه.

== سياسي فعاليت ==
احمد ولي کرزي په تېره او اوسنۍ دوره کې د کندهار د ولايتي شورا رئيس و. د يوه قومي مشر پر ځاى احمد ولي کرزى تر ډېره يوه سياسي بانفوذه څېره وه، چې يوشمېر مشران به په غونډو کې د ده په پلوي ګډون کاوه او ځينې پرېکړې به يې کولې.

نيويارک ټايمز ورځپاڼې په ٢٠٠٨ز کال کې په يوه مقاله کې پر احمد ولي کرزي تور پورې کړ، چې د مخدره موادو په قاچاق کې لاس لري. دا مسئله نورو نړيوالو ورځپاڼو هم راپورته کړه او پر نوموړي يې د قاچاق تر څنګ د دولت په مهمو چارو کې په لاسوهنې تورناوه.

تېر کال يې حج هم وکړ.

== مړينه ==
احمد ولي کرزى د ٢٠١١ز کال د جولاى په ١٢مه په کندهار کې په خپل کور کې د خپل يوه کورني ساتونکي سردار محمد له لوري په ډزو ووژل شو. د احمد ولي کرزي تر وژنې وروسته د هغه کشرى ورور شاه ولي کرزى د کندهار د ولايتي شورا د مشر په توګه وټاکل شو. نوموړي زيات وخت په امريکا کې تېر کړى او په سياسي برخه کې زياته تجربه نه لري.




[[وېشنيزه:افغان سياستوال]]


[[ar:أحمد والي كرزاي]]
[[de:Ahmad Wali Karzai]]
[[en:Ahmad Wali Karzai]]
[[et:Aḩmad Walī Karzay]]
[[fa:احمد ولی کرزی]]
[[no:Ahmed Wali Karzai]]
[[fi:Ahmed Wali Karzai]]
[[sv:Ahmed Wali Karzai]]
