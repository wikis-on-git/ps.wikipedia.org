{{Infobox Officeholder
| name          = احمد ولی کرزی 
| birth_name    = احمد
| nickname      = احمدولی خان کرزی
| image         = Ahmadwalikdh.jpeg
| caption       = احمدولی خان کرزی د کندهار د خلګو په مینځ کی
| office1       = د کندهار د ولایتی شورا مشر
| president1    = 
| term_start1   = 
| term_end1     = 
| predecessor1  = 
| successor1    = 
| office2       = د [[کندهار]] د خلګو خواخوږی
| president2    =
| term_start2   = 
| term_end2     = 
| predecessor2  = 
| successor2    = 
| birth_date    = ۱۹۶۱
| birth_place   = [[کرز]]، [[افغانستان]]
| death_date    = ۱۲ د جولای په ۲۰۱۱ کال
| death_place   = [[کندهار]]، [[افغانستان]]{{-}}کی ووژل سو
| nationality   = {{افغانستان}}
| residence     = کندهار
| alma_mater    = [[شیکاګو]]
| party         = 
| otherparty    = 
| spouse        = 
| children      = دوه زامن او درې لوڼې
| occupation    =  سیاستوال
| profession    = سوداګر
|cabinet        = 
| religion      = [[اسلام]]
|signature      = 
|awards         =  
|website        =
|footnotes      = دده د شهادت ورځ هر کال پر [[12 جولای|١٢ جولای]] باندي لمانځل کېږي 
}}

'''احمد ولي کرزى''' ''(په انگرېزي: Ahmad Wali Karzai)'' د کندهار د ولايتي شورا رئيس او د [[حامد کرزی]] ورور  و، چې د ٢٠١١ز کال د جولاى په ١٢ مه په کندهار کې په خپل کور کې ووژل سو.

== مخينه ==
احمد ولي کرزى په ١٣٤١لمريز ( ۱۹۶۱ ) ز [[کال]] کی [[کندهار|د کندهار ولايت]] د [[ډنډ]] ولسوالۍ په [[کرز]] سيمه کې وزېږېد. پلار يې [[عبدالاحد کرزى]] او نيکه يې [[خير محمد]] نومېده. کرز د [[کندهار]] هغه سيمه ده چې ښار ته نژدې پرته ده او د ولسمشر کرزي او د ده د کورنۍ پلرنى ټاټوبى دى.

احمد ولي کوچنى و، چې کابل ته کډه سول.
نوموړى پنځه ماشومان لري چې دوه يې زامن او درې يې لوڼې دي.

== زده کړه ==
احمد ولي کرزي خپلې زده کړې په کابل کې پيل کړې، د کابل په [[حبيبيې لېسه]] کې يې خپلې زده کړې پيل او بشپړې کړې. وروسته يې د کانکور ازموينه ورکړه چې [[د کابل پوهنتون]] د اقتصاد پوهنځي ته بريالى سو، خو لوړې زده کړې يې نيمگړې پاتې سوې.

احمد ولي کرزى د اقتصاد پوهنځي د دويم کال محصل و، چې شوروي پر [[افغانستان]] يرغل وکړ او د نورو افغانانو په څېر کرزي هم د جهاد لار خپله کړه، وروسته [[پاکستان]] ته ستون سو او په کوټه کې يې استوگنه غوره کړه.

==اولادونه==
د احمد ولي کرزي څخه پنځه ماشومان او يوه ميرمن پاتې دي، چې په اولادونو كې يې دوه زامن او درې لوڼي دي.

== سياسي فعاليت ==
احمد ولي کرزي په تېره او اوسنۍ دوره کې د کندهار د ولايتي شورا رئيس و. د يوه قومي مشر پر ځاى احمد ولي کرزى تر ډېره يوه سياسي بانفوذه څېره وه، چې يوشمېر مشران به په غونډو کې د ده په پلوي گډون کاوه او ځينې پرېکړې به يې کولې.

نيويارک ټايمز ورځپاڼې په ٢٠٠٨ز کال کې په يوه مقاله کې پر احمد ولي کرزي تور پورې کړ، چې د مخدره موادو په قاچاق کې لاس لري. دا مسئله نورو نړيوالو ورځپاڼو هم راپورته کړه او پر نوموړي يې د قاچاق تر څنگ د دولت په مهمو چارو کې په لاسوهنې تورناوه. خو پخپله احمد ولي کرزي د نشه يي توکو دغه تورونه په کلکه رد کړل او ویلی يې وو: " زه د نشه يي توکو قاچاق وړونکی نه یم، نه وم او نه به یم. زه د غلطو سیاستونو قرباني سوی یم." احمد ولي کرزي تېر کال حج هم وکړ. نوموړی د ولسمشر [[حامد کرزی|حامد کرزي]] په گډون شپږ وروڼه او یوه خور لري.

== مړينه ==
احمد ولي کرزى د ٢٠١١ز کال د جولاى په ١٢مه په کندهار کې په خپل کور کې د خپل يوه کورني ساتونکي سردار محمد له لوري په ډزو ووژل سو. د احمد ولي کرزي تر وژنې وروسته د هغه کشرى ورور [[شاه ولي کرزى]] د کندهار د ولايتي شورا د مشر په توگه وټاکل سو. نوموړي زيات وخت په امريکا کې تېر کړى او په سياسي برخه کې زياته تجربه نه لري.
د افغانستان ولسمشر حامد کرزي د خپل کشر وژل سوي ورور احمد ولي کرزي د جنازې په مراسمو کې تر گډون کولو وروسته پر طالبانو غږ وکړ، چې د سولې له بهیر سره یوځای سي. ولسمشر کرزي وویل: " د خپل ورور احمد ولي کرزي وژل کېدل هم لکه د نورو افغانانو د وژل کېدو په څېر دردوونکي دي. خو پردې سربېره چې طالبانو زما ورور وواژه، یوځل بیا پر طالبانو غږ کوم، چې راسي او د سولې له بهیر سره یوځای سي." د احمد ولي کرزي د جنازې مراسم په کندهار ښار کې ترسره سول ، خو مړی یې د کرز په خپله پلرنۍ هدیره کې خاورو ته وسپارل سو.

==اخځونه==
#http://www.bbc.co.uk/pashto/afghanistan/2011/07/110711_hh-obituary-ahmad-wali-karzai.shtml
#http://www.bbc.co.uk/pashto/afghanistan/2011/07/110711_hh-ahmad-wali-karzai-killing.shtml
#http://www.bbc.co.uk/pashto/afghanistan/2011/07/110711_hh-karzai-funeral.shtml

[[وېشنيزه:افغان سياستوال]]
[[وېشنيزه:د کندهار خلگ]]
[[وېشنيزه:د کندهار اتلان]]
