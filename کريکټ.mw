'''کرېکټ''' (انګرېزي: Cricket)د بېټ او بال (هوارې ډنډې او ګېند) لوبه ده . دغه لوبه په يوه داسې میدان ترسره کېږي چې دوه اړخيزه پراخوالی او دايره وي بڼه ولري . ددغې لوبې میدان يا لوبغالی ېې د فوټبال يا نورو لوبغالو څخه توپیر لري . د کرېکټ د لوبې د نظم او ترتيب لپاره ځانته ټرمنالوژي ده ، د دغې لوبې ټرمنالوژي په انګرېزي ژبې د نړېوالو برخه والو لخوا منل شوې ده. په منځ د لوبغالي کې يوه مستطیل ډوله ډاګ دی چې شاوخوا ۲۰ متره اوږدوالی لري. په همدې پراخ ډاګ باندې لوبه پرمخ ځي. دې ډاګ ته په انګرېزي ژبه پچ وايي . د پچ دواړو سرونو ته وکېټس (درې ولاړې ډنډې) دروي چې د بېټسمن (هوارې ډنډې وال) او بالر (ګېندوال) تر منځ د لوبې پولې ښکاره شي او د ويکټس يا وېکټو ساتنه په بېټسمن پورې اړه لري بیا د وېکټو ويشتل يا راغورځول په بالر باندې اړه لري. دا لوبه د دوه ؤ لوبډلو تر منځ ترسره کېږي چې هره لوبډله د يولسو (۱۱) لوبغاړو درلودونکې وي . لوبه لکه د فوټبال يا نورو لوبو په څېر د پچې په اچولو غوراوی کوي . ددې غوراوی د لوبډلو ترمنځ د بېټنګ (په ډنډې ګېند وهنه) يا بالنګ (ګېند غورځولو) پروېش د مسولیت پر اساس ترسره کږي.
