'''ادبپوهنه''' په عام مفهوم هغه پوهنه ده چې د ادبياتو په هکله څېړنه کوي . يا په بله وينا هغه پوهنه چې ادبيات مطالعه کوي ادب پوهنه بلل کېږي . دغه پوهنه له [[فلسفه|فلسفې]] ، ښکلا پوهنې، هنرپوهنې او ژبپوهنې څخه مرسته غواړي . 

== ړ ادب پوهنې څانګې ==

په اساسي او بنسټيزو څانګو کې ېې : ادبي تيوري ، ادبي تاريخ  او ادبي کره کتنه (نقد) يادېږي . 
د ادبپوهنې په فرعي څانګو پورې دا برخې اړوندې دي :  د ادب پوهنې د تاريخ مېتوډالوژي، کتاب پوهنه ( بيبليوګرافي) او متن پوهنې يا څېړنې  (ميتوډولوژي) شاملې دي . په ادبې تيورۍ کې د ادبي آثارو د ټولنيز بنسټ سرچينې يا ماهيت ، خانګړنو ، د ادب د ودې او پرمختيا قوانين تر څېړنې او مطالعې لاندې نيول کېږي . ادبي تاريخ د يوې ژبې د ادبياتو د ودې او پرمختګ لړۍ مطالعه کوي او په دغه لړ کې د بېلابېلو ادبي آثارو ځای او ارزښت په ګوته کوي . د ادب پوهنې درېيمه څانګه  په لاندې توګه يادېږي : 

درېيمه څانګه ادبي کره کتنه نومېږي : په دې لړ کې د ادبي آثارو د ښېګڼو او بدګڼو يا ښکلا ؤو او کمزورتياؤو ښودلو ، او په هکله ېې د پرېکړې کولو دنده په غاړه لري . دغه لړۍ د يو لړ ځانګړو معيارونو له مخې ادبي آثار مېچوي (ارزيابي ) کوي . يا هم په ادبي اثارو ځينې پرېکړې کوي او د هغو ښه او بد يا ښکلي او بدرنګ اړخونه رابرسېره کوي . دغه پورتنۍ درې واړه څانګې ، چې هره يوه ېې د څېړنې او مطالعې پراخه ډګر لري په ټولنييزه توګه ادبپوهنه نومېږي .

== سرچينې == 
* د آريانا دايره المعارف  ۲۵۸ ــ ۲۵۹ مخونه
