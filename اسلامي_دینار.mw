'''د سرو زرو دینار''' یا '''د سرو زرو نوی دینار''' ('''اسلامي دینار''') په حقیقت کې د اسلامي  سرو زرو دینار یو بل ډول دی.
چې هدف یې  دوهم ځل لپاره د اسلامي دینار را ژوندي کول دی.
کارول یې  د عثمانیه خلافت څخه وروسته بند شوی وه. د دوهم ځل لپاره پیل یې د اسلامي عالم شیخ عمر وادیلو په واسطه په کال ۱۹۹۲ میلادی کې چې د اسپانیه اوسیدونکی دی وشو.او نبوي سنت یې یوه پیړۍ وروسته را ژوندی کړ.<ref>Nasohah, Zuliza Mohd Kusrin, and Al-Adib Samuri. "Gold Dinar As A Supreme Currency: Review Based On The History Of Islamic Civilisation." (2012).</ref> <ref> Yaacob, Salmy Edawati. "Aplikasi Semasa Penggunaan Dinar Emas di Malaysia." Jurnal Islam dan Masyarakat Kontemporari 6 (2014): 53-63. </ref><ref>Yaacob, Salmy Edawati, and H. M. Tahir. "The Reality of Gold Dinar Application in Malaysia." Advances in Natural and Applied Sciences 6.3 (2012): 341-347.</ref> 
د سرو زرو دینار د بیا احیا پلويان خورا ډیر دی. د مثال په توګه شیخ عبدالقادر الصوفي، شیخ [[عمر وادیلو]]، جناب عبدالرحمن مهدی،شیخ عمران نزار حسین،جناب آصف شیراز، دوکتور احمد کامیل احمد محی الدین میرا و احمد تهامسن وغیره.

==تاریخچه==
د محمد ص په وخت کې د ساسانیانو سکې کارول کیدې چې وزن به یې ۴،۴۴ ګرام  نه تر ۴،۵  ګرامو پورې وه.
عربانو به تبادله د وزن په اساس کوله. ولې محمد د دینار وزن یو مثقال تعین کړ چې د ۷۲ وربشو سره معادل دی.
او د معیار په اساس اوسنی وزن یې ۴،۲۵ دی. د عمر رض  په وخت کې تولید یې قطع شو، وزن یې تر یوه مثقال پورې راوستل شو.
او یو معیار یې تعین کړ چې د اووه دینارو وزن له ۱۰ درهم سره سم وه.
نو په دې اساس د یوه درهم وزن ۲،۹۷۵ ګرام تقریبا (۳ ګرامه) وه.
او د عثمان (رض) په وخت کې بسم الله پرې ولیکل شوه په لومړي ځل علی بن ابی طالب،عبدالله بن زبیر او معاویه  رض خپلې سکې وکارولې.
وروسته عبدالملک بن مروان خپلې سکې د مسلمانانو تر منځ اجرا کړې چې وزن یې په ډیر احتیاط سره ۴،۲۵ ګرامه تعین شوی وه.

==د وزن او عیار معیارونه==
د سروزرو نوي دینار وزن هم یو مثقال تعین شوی چې وزن یې له ۷۲ وربشو یا  ۴،۲۵ ګرامو سره برابر دی.
د حضرت عمر رض د حکومت د تعین شوی معیار مطابق د ۷ دینارو وزن له ۱۰ درهمو سره یو دی چې د یوه درهم وزن ۲،۹۷۵ ګرامه (تقریبا ۳ ګرامه) کیږی.
د سروزرو دینار عیار باید لږ تر لږه ۲۲ قیرات (۹۱،۷٪) وی.
نو ځکه د سرو زرو د سکو تولیدي شرکتونه لکه نړیوال اسلامی ضرب خونه، دینار وکاله، سنت اسعار ضرب خونه او داسې نور د حضرت عمر رض د تعین شوی معیار څخه ملاتړ کوی.

==اجرا==
د سرو زرو اجرا  په څو هیوادونو کې شروع شوی.
===مالزي===
د لومړي ځل لپاره د سرو زرو دینار په کال ۲۰۱۰ کې د مالزي د کلانتان ولایت کې نشر شو،او دې ته یې د قانونی اسعارو حیثیت چې رینګټ دی ورکړ.او په کال ۲۰۱۱ کې د دې هیواد یو بل ولایت پراک کې هم د سرو زرو دینار کارول پیل شول.
او هغې ته یې د رنګټ درجه ورکړه.

===اندونزیا===
د دې هیواد په څو ولایتونو کې هم د سرو زرو دینار پیل شوی چې عبارت دي له جاکارتا،سولو او آچهي او داسې نور.
پاکستان:
د سرو زرو نوی دینار په لومړي ځل د پاکستان په راولپندي ښار کې په کال ۲۰۰۹ کې  پیل شو. البته دې ته یې لا تر اوسه د قانوني اسعارو حیثیت ندی ورکړی.

===افغانستان===
د سرو زرو دینار په لومړي ځل په کال ۲۰۱۴ کابل ښارکې پیل شو،او تر اوسه ورته د قانوني اسعارو حیثیت ندی ورکړل شوی.

===نور هیوادونه===
د دې پورته هیوادونو سر بیره سنګاپور،قزاقستان،د امریکا متحده ایالات،سویلي افریقا ،اسپانیا، د عراق او شام اسلامی دولت او داسې نورو په غیر رسمي توګه د سرو زرو د دینار کارونه پیل کړې.

==کارول==
د سرو زرو دینار ډیره کارونه لري
*	د اسعارو په بڼه (money)
*	د زکات د نصاب معیار په بڼه
*	د زکات د ادا کولو په بڼه
*	د مهر د معیار په بڼه
*	په اسلامی قوانینو کې کارول یې (حدود)

==شرکتونه==
هغه شرکتونه چې د سرو زرو نوی دینار جوړوی په لاندې ډول دی.
*	نړیوال اسلامی ضراب خونه (world Islamic Mint) ، ابوظهبې ، د اماراتو متحده ایالات
*	وکاله انډیوک نوسنتاره (Wakala Islamic Nusuntara) ، کوالالمپور، مالزي
*	دینار وکاله (Dinar Wakala) ، تیکساس، د امریکا متحده ایالات 
*	سنت اسعار ضراب خونه (Sunnah Money Mint) 
*	نوسنتاره اسلامي ضراب خونه (Islamic Mint Nusuntara) ، جاکارتا، اندونزي

==سرچینې==
{{Reflist}}
