'''عبدالروق قتيل خوږياڼی''' (۱۳۱۳ يا ۱۳۰۸ لمريز لېږدي، د [[ننگرهار ولايت]] - د ۱۳۹۶ ل ل کال [[ليندۍ]]، [[کابل]]) د [[افغانستان]] يو [[پښتو ژبه|پښتو ژبی]] [[ليکوال]] او [[شاعر]] وو. 

== زده کړې ==
عبدالروف قتيل خوگياڼی پر ۱۳۱۳ يا ۱۳۰۸ لمريز کال د ننگرهار ولايت د خوږياڼيو په کږه کې زېږېدلی دی. لومړنۍ زده کړې يې په خپل کلي کې ترسره کړې او بيا د لغمان د شرعيه علومو په مدرسه کې شامل شو. پر ۱۳۳۰ ل ل کال د نوموړې مدرسې له دولسم ټولگي څخه فارغ او د شرعياتو په پوهنځي کې، چې هغه وخت د [[کابل پوهنتون]] د حقوقو پوهنځي يوه څانگه وه، شامل شو او دغه پوهنځی يې تر دويم ټولگي پورې ولوست. 

== دندې ==
عبدالروف قتيل بيا د [[هېواد]] په بېلابېلو برخو کې د ښوونکي، پلټونکي په توگه او نورو څانگو کې خدمت وکړ. همدا راز يې ډېر کلونه د هېواد په بېلابېلو رسنيزو څانگو کې کار وکړ او د ځينو خپرونو د مسؤل مديريت په څنگ کې د ځينو ولايتونو د اطلاعاتو او کلتور آمر وو. د ښاغلي قتيل خوږياڼي تر اوسه يو شمېر شعري او داستاني آثار چاپ شوي دي.  

==مړينه== 
د ساپي د پښتو څېړنو او پراختيا نړېوال مرکز پخوانی مشر، لیکوال او شاعر عبدالروف قتيل خوگياڼی د ۱۳۹۶ ل ل کال د ليندۍ پر ۲ د ورپېښې ناروغۍ له لامله په کابل کې ساه ورکړه. اروا يې ښاده او [[جنت]] يې ځای شه. 

== چاپ شوي اثار يې ==
د ځينو خپرو شويو اثارو نومونه يې دا دي:

۱- دوه ياران (پښتو ناول).  

۲- ارمان (د لنډو کيسو ټولگه).  

۳- انقلابي نغمې (د حماسي او وطني شعرونو ټولگه).  

۴- دا حسن دا لمبې (شعري ټولگه). 

۵- ټنگ ټکور (شعري ټولگه). 

عبدالروف قتيل خوږياڼي د شاعرۍ تر څنگ ډرامې او لنډې کيسې هم ليکلې دي. د پښتو داستاني ادبياتو د تاريخ په څېړنه کې د نوموړي آثار ځانگړی ځای لري. نوموړی د ژوند په وروستيو کې هم په رسنيزو چارو بوخت وو. 

==اخځونه== 
۱- https://larawbar.net/46679.html#.XWYpoNSF5kg 

۲- https://www.bbc.com/pashto/42106091 


[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: پښتانه]] 
[[وېشنيزه: افغانان]]
