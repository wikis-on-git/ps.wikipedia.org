[[دوتنه:محمد امين واکمن.png|بټنوک|محمد امين واکمن]]
'''ډاکټر محمد امین واکمن''' (۱۹۳۹ زېږديز [[کال]]، ميدان وردک ولايت ) د [[افغان ملت گوند|افغان ملتپال ولسواک گوند]] سياسي پېژندل شوی غړی او [[ليکوال]] دی. 
== مخینه ==
ډاکټر محمد امین واکمن پر ۱۹۳۹ ز کال په میدان وردگ ولایت کې د ميا خان صاحب په کور کې زېږېدلی دی. د هغه پلار يو پوځي ډگرمن دی. ويل کېږي چې دی د افغان ملت گوند د باندنيو چارو نړېوال استازی او همدارنگه د افغان ملت گوند د جرگې مشر غړی دی. 
== زده کړې ==
محمد امین واکمن خپلې لومړنۍ زده کړې په خپل ولایت وردگ کې ترسره کړې دي. د دوهمې دورې زده کړې ېې د سوداگرۍ په برخه کې په کابل کې ترسره کړې دي. لوړې زده کړې ېې هم پر ۱۹۶۴ ز کال د [[کابل پوهنتون]] د ژورنالیزم په پوهنځي کې سر ته رسولې دي. وروسته د نورو لوړو زده کړو لپاره [[هند]] ته تللی او هلته ېې د ټولنیزو علومو په برخه کې خپله لومړۍ ماسټري ترلاسه کړې ده. دويمه ماسټري ېې د فلسفې په څانگه کې ترلاسه کړې. هغه د ډاکټرۍ بری لیک له [[جواهر لال نهرو]] پوهنتون څخه د سياسي علومو له څانگې څخه اخيستی دی. 
== دندې == 
ډاکټر محمد امین واکمن له دوهمې دورې زده کړو څخه وروسته پر ۱۹۶۵ ز کال په کابل کې د ملگرو ملتو سازمان په يوه اداره کې کار پیل کړ. همدارنگه ېې پوځي دوره د سرتېري په توگه په کابل کې ترسره کړې ده. د پوځي خدمت تر دورې وروسته د هغه وخت د حکومت له خوا د مخابراتو په رياست کې د پروتوکول د آمر په توگه په دنده وگومارل شو. 
 
محمد امین څه موده د [[جوزجان ولایت]] په مرکز کې د ډيوه ورځينۍ خپرونې پازوال او د مخابراتو مالوماتي استازی هم پاتې شوی دی. هغه په [[تورکيه]] کې د انقرې راډيو په پښتو څانگه کې د ویاند او پروډيوسرۍ کارونه ترسره کړي. نوموړی تر دې وروسته د ال انډيا راډيو (راډيو ډيلی) د خبريال او وياند په توگه دنده ترسره کړې ده. امین د کمونسټانو د مخالفت له کبله خپلو رسمي کارونو ته په کال ۱۹۷۸ ز کې پایټکی کښېښود. هغه د سياست تر څنگ د لیکوالۍ استعداد هم لري. د همدې وړتيا له کبله ېې د امریکا غږ راډيو پښتو څانگه کې د وياندۍ او لیکوال په توگه دندې ترسره کړې دي.
== سياست ته ورتگ ==
== ژباړې اولیکنې ==
== چاپ شوي اثار ==
# [[د افغانستان ملي نهضتونه]]، د ۱۳۸۴ لېږديز لمريز کال چاپ. 
# [[افغانستان ناپېيلتوب او ستر ځواکونه]]، د ۲۰۰۴ ز کال چاپ. 
# [[افغانستان د څلور لاري پر سر]]، د ۱۳۸۱ ل ل کال چاپ. 
# [[زما د ژوند سياسي يون]]، د ۱۳۸۷ ل ل کال چاپ. 

== سرچینې ==
# http://afghandata.org:8080/xmlui/handle/azu/17171
# https://shahmbookco.com/product/%D8%AF-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D9%85%D9%84%DB%8C-%D9%86%D9%87%D8%B6%D8%AA%D9%88%D9%86%D9%87/?wmc_current_currency=USD&add_to_wishlist=8146 
# https://shahmbookco.com/product/%D8%B2%D9%85%D8%A7-%D8%AF-%DA%98%D9%88%D9%86%D8%AF-%D8%B3%DB%8C%D8%A7%D8%B3%DB%8C-%DB%8C%D9%88%D9%86/ 







[[وېشنيزه:افغانان]]
[[وېشنيزه:پښتانه]] 
[[وېشنيزه:پښتانه ليکوال]]
[[وېشنيزه:د گوندونو مشران]]
