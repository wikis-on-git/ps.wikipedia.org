[[انځور:Amir-Kror-Soree.jpg|thumb|289px|امير کروړ]]
'''امير کروړ سوري''' ( هـ. س. - ۱۵۴ هـ. س.<ref>[[شېخ کټه]] عليه الرحمة له «[[تاريخ سوري]]» نقل کا چې: ''«امير کروړ عادل او ظابط او د ښې وينا خاوند و، ده به هر کله شعرونه ويل، په کال ۱۵۴ هجري د پوشنج په جنګو کې مړ شو، او تر ده وروسته يې زوی [[امير ناصر]] ايوادونه (هېوادونه) ضبط کړل، او د غور او سور او بست او زمينداور پر مځکو خاوند شو»''</ref>) ''(په انګرېزي: Amir Kror Soree)'' يو افغان باتور بهلوان او د پښتو ژبې شاعر و. هغه د ابو مسلم خراساني هممهالی و چې د جهان پهلوان په نوم هم مشهور و. 

== مخينه ==
امير کروړ سوري د [[امير پولاد سوري| امير پولاد]] زوی مشهور په «جهان پهلوان» د ملک شنسپ له اولادې د [[غور]] د سوري کهاله يو نوميالی امير او د پښتو ژبې ډېر پخوانی شاعر و.
<ref>د پټې خزانې مؤلف [[محمد هوتک]] د ده په باب کې داسې ليکي:
<br>
«نقل کا؛ زبدة الواصلين، شېخ کټه متی زی غورياخېل په خپل کتاب «لرغونې پښتانه» کې چې دی له «تاريخ سوري» څخه چې په بالشتان کې يې کتلی او موندلی و، [[شېخ کټه]] عليه الرحمة هسې وايي چې په تاريخ سوري کې راوړي: چې امير کرود د امير پولاد سوري زوی و، چې په کال ۱۳۹ هجري کې د غور په مندېش کې امير شو، او «جهان پهلوان» يې باله. وايي چې د غور کوټو نه، او د [[بالشتان]] او [[خيسار]] او [[تمران]] ماڼی او [[برکوشک]] يې ټول ونيول، او د رسالت له کهوله يې په خلافت کې ډېرې مرستې وکړې. نقل کا: چې امير کروړ ډېر غښتلی او پهلوان و، په يوه تن له سلو جنګاورو سره جنګېدی ځکه يې نو «کروړ» باله چې معنی يې ده کلک او سخت.</ref>

وايي چې امير کروړ به په دوبي «[[زمينداور]]» کې و او هلته به يې ماڼۍ درلوده چې کټ مټ د منديش په شان وه او په دغه ځای کې يې ښکار کاوه او عشرت. په تاريخ سوري کې راوړي چې دا اميران له پېړيو په غور او بالشتان او [[بست]] کې و، او د هغه «سور» نومی له اولاده دی چې د سهاک له پښته و. امير پولاد په هغه دعوت کې شريک و، چې ابوالعباس سفاح د بني اميه سره جګړه کړله، او [[ابو مسلم خراسانی|ابومسلم]] يې هم مرستی و.

په تاريخ سوري کې محمد ابن علي البستي داسې کښلي دي چې: د عباس دعوت په جنګو کې چې امير کروړ، ډېرې سوبې وکړلې نو يې دا بيتونه وويل، چې «وياړنه» يې بولي - هغه دا دي چې شېخ کټه عليه الرحمة له تاريخ سوري رانقل کړي دي:
<center>
د امير کروړ جهان پهلوان وياړنه
{{شعر}}
{{ب|زه يم زمری پر دې نړۍ له ما اتل نشته|په [[هندوستان|هند]] و [[سند]] و پر [[د تخار ولايت|تخار]] او پر [[کابل]] نشته}}
{{ب|بل په [[د زابل ولايت|زابل]] نشته|له ما اتل نشته}}
{{ب|غشی د من مې ځي برېښنا پر ميرڅمنو باندې|په ژوبله يونم يرغالم پر تښتېدونو باندې}}
{{ب|پر ماتېدلو باندې|له ما اتل نشته}}
{{ب|زما د بريو پر خول تاوېږي هسک په نمنځ و په وياړ|د آس له سوو مې مځکه رېږدي غرونه کاندم لټاړ}}
{{ب|کړم ايوادونه اوجاړ|له ما اتل نشته}}
{{ب|زما د تورې تر شپول لاندې دی [[د هرات ولايت|هرات]] و [[جُرم|جروم]]|غرج و [[د باميان ولايت|باميان]] و تحار بولي نوم زما په اودوم}}
{{ب|زه پېژندو يم په [[روم]]|له ما اتل نشته}}
{{ب|پر مرو زما غشی لونی ډاری دښن راڅخه|د هر يوالرو د پرڅنډو ځم تښتي پلن راڅخه}}
{{ب|رپي زړن راڅخه|له ما اتل نشته}}
{{ب|د زرنج سوبه مې د تورې په مخسور وکړه|په بادارۍ مې لوړ اوی د کول د سور وکړه}}
{{ب|ستر مې تربور وکړه|له ما اتل نشته}}
{{ب|خپلو وګړو لره لور پېرزوينه کوم|دوی په ډاډينه ښه باسم ښه يې روزنه کوم}}
{{ب|تل يې ودنه کوم|له ما اتل نشته}}
{{ب|پر لويو غرو مې وينا درومي نه په څنډو په ټال|نړۍ زما ده نوم مې بولي پر دريځ ستايوال}}
{{ب|په ورځو، شپو، مياشتو و کال|له ما اتل نشته}}
{{د شعر پای}}
</center>


== سرچينې ==
<references/>‎
د امير کروړ په هکله دا پورتنۍ ليکه د ارواښاد استاد [[عبدالروف بېنوا]] د کتاب [[د افغانستان نوميالي]] نه اخيستل شوې




[[وېشنيزه: پښتانه شاعران]]
[[وېشنيزه:د افغانستان نوميالي]]
[[وېشنيزه:اتلان]]

[[en:Amir Kror Suri]]
[[fa:امیر کرور سوری]]
[[sh:Amir Kror Suri]]
