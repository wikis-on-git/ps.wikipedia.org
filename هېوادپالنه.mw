'''هېواد پالنه''' ''(په انګرېزي: Patriotism)'' د خپل [[هېواد]] او خلكو سره ريښتونې او خلل نه منونكې مينه، د خپل ملت د ملي، مادي او معنوي ګټو ساتل، د سياسي او اقتصادي خپلواکی، د ملي حاكميت، د ځمكې تماميت او ملي وياړونو څخه دفاع، د هېواد د فرهنګي موازينو ژوندي كول، د ملي هويت او موجوديت څخه ملاتړ هېواد پالنه بلل كېږي.
هېوادپالنه د كسموپولتيزم(جهان هموطني) او د شؤنيزم له ټولنيز تنګ نظرۍ څخه په څرګنده توګه خپله لاره بيلوي او په يوه عمده او نه بدلېدونكي واقعيت اتكاء كوي، نو له همدې امله هېواد پالنه د نړۍ د ډېرو ملتونو له نظره خاص تقدس لري، لكه د [[اسلام]] سپېځلی دين چې بشپړ او جامع  [[دين]] دى، هم د هېواد پالنې احساس تائيدوي حتى د [[ايمان]] برخه يې بولي.
