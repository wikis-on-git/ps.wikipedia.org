
'''هېواد پالنه''' د خپل [[هېواد]] او خلكو سره واقعي او خلل نه منونكې مينه، د خپل ملت د ملي، مادي او معنوي ګټو ساتل، د سياسي او اقتصادي استقلال، د ملي حاكميت، د ځمكې تماميت او ملي افتخاراتو څخه دفاع، د هېواد د فرهنګي موازينو ژوندي كول، د ملي هويت او موجوديت څخه ملاتړ هېواد پالنه بلل كېږي.
هېوادپالنه د كسموپولتيزم(جهان هموطني) او د شؤنيزم له اجتماعي تنګ نظرۍ څخه په څرګنده توګه خپله لاره بيلوي او په يوه عمده او نه بدلېدونكي واقعيت اتكاء كوي، نو له همدې امله هېواد پالنه د نړۍ د ډېرو ملتونو له نظره خاص تقدس لري، لكه د اسلام مقدس دين چې كاملترين او جامع ترين دين دى، هم د هېواد پالنې احساس تائيدوي حتى د ايمان جز يې بولي.
