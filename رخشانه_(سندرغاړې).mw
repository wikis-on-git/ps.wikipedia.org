[[دوتنه:رخشانه.jpg|بټنوک|مېرمن رخشانه]]
'''مېرمن رخشانه''' ([[زوکړه]] ۱۳۱۹ لمريز لېږدي [[کال]] - [[مړینه]] د ۱۳۹۹ ل ل کال د [[مرغومی (مياشت)|مرغومي]] لومړۍ = ۱۹۴۰ زېږدي کال - د ۲۰۲۰ زېږدي کال د [[ډيسمبر]] ۲۱) يوه [[افغان|افغانه]] پښتو او پاړسي ژبې سندرغاړې وه. 

==مخينه== 
جانا نه ځان ته غره نه شي + + + که ته مومند یې زه خیالي وزیره یمه 

میرمن رخشانه چې آر نوم یې حمیده اصیل وو، پر ۱۳۱۹ لمريز کال په کوهدامن کې زېږېدلې وه. نوموړې د جنرال اصیل خان وزیري لور او په ټبر وزیره پښتنه وه. مور یې خدیجه طرزي نومیده او د [[افغانستان]] د خپلواکۍ د [[اتل]] اعلیحضرت [[امیر امان الله خان]] په وخت کې د موسیقۍ ښوونکې وه او نجونو ته یې موسیقي ورزده کوله. د مېرمن رخشانې مور خدیجه د موسیقۍ ښوونکې او خیاطه وه، [[ارمونیه]] یې غږوله او د موسیقۍ له راگونو سره اشنا وه. ښايي د مور اغېز يې وي چې رخشانې له ماشومتوبه له شعر او سندرو ویلو سره مینه درلوده. 

هغه مهال افغان دودیزه ټولنه کې د مېرمنې لپاره سندرې ویل اسان نه وو. د رخشانې نورو خپلوانو او کورنۍ یې د دې له سندرو ویلو سره مخالفت کاوه، خو دا ورته تسلیم نه شوه او پلار یې هم ملاتړ وکړ. رخشانې په پیل کې د فروزان په نوم سندرې ویلې، خو وروسته په رخشانه مشهوره شوه. هغې د موسیقۍ پیل له زینب نندارې وکړ او ډېرې سندرې یې مشهورې دي. 

مېرمن رخشانه پر ۱۳۴۰ او ۱۳۵۰ لمريزو کلونو د افغانستان یوه ډېره منلې او مشهوره سندرغاړې وه او د افغانستان راډیو کې یې نږدې شپږ سوه پښتو او دري سندرې ثبت کړې چې د راډيو افغانستان په ارشیف کې خوندی دی. هغې د پښتو ژبې له سندرغاړيو ارواښاد [[استاد اولمير]]، قمرگلې، عبدالحميد کندهاري سره هم گډې پښتو سندرې ويلې دي. نوموړې د افغانستان په لومړني فېلم «روزگاران» کې هم یوه سندره ویلې ده. 

باید وویل شي، هغه وخت چې اروا ښاد استاد [[عبدالروف بېنوا]] د راډیو افغانستان سروال (رئیس) وو نو د رخشانې هنري نوم یې  پر هغې کېښود. رخشانه د شهید [[داود خان]] د رژیم په وروستیو وختونو کې امریکا ته ولاړه او تر هغې ورځې وروسته یې د خپلو هنري هڅو او هلو ځلو سره خدای پاماني وکړه. 

سندرغاړې رخشانې د پښتو شاعرانو او په هغو کې د ارواښاد شهید سیلاب ډیر شعرونه خپلو پښتو سندرو کې ویلي دي. 
 
ویل کیږي چې یو ځل د [[مصر]] د [[هېواد]] نه یو کلتوري پلاوی افغانستان ته راغلی وو او کله چې میرمن رخشانې خپل کنسرت ورکړ نو د هغو دومره خوښ شو چې دې ته یې د مصر د نامتو سندرغاړې [[ام کلثوم]] لقب ورکړ. 

د افغانستان ملي تلوېزون پخوانی مشر او طنز لیکوال هارون یوسفي وايي، مېرمن رخشانه دومره مشهوره وه چې د خپل وخت نږدې ټولو رسمي کلتوري سفرونو کې یې گډون درلود. 

اغلې رخشانې د خپلو هنري فعالیتونو او کنسرتونو د ورکولو لپاره د [[تاجيکستان]]، [[ازبکستان]]، [[چکوسلواکيا]] او [[ایران]] هېوادونو ته هم هنري سفرونه کړي دي. 

==کډوال کېدل== 

اوس دغه سندرغاړې د امریکي د متحده ایالتونو د کلفورنیا په ښار کې ژوند کوي. 

==مدني اکر او کورنۍ== 
رخشانه د حبیب، حمید، زبیر او مسعود په نومونو څلور زامن او د رویا په نامه یوه لور لري. 

 
==اخځليک== 
۱- د لیکوال لطيف ياد فېسبوک پاڼه. 

۲- https://www.bbc.com/pashto/afghanistan-55444531 



[[وېشنيزه:پښتنې سندرغاړې]]
