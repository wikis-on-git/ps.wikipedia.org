[[دوتنه:رخشانه.jpg|بټنوک|مېرمن رخشانه]]
'''مېرمن رخشانه''' ([[زوکړه]] ۱۳۱۹ لمريز لېږدي [[کال]] - [[مړینه]] د ۱۳۹۹ ل ل کال د [[مرغومی (مياشت)|مرغومي]] لومړۍ = ۱۹۴۰ زېږدي کال - د ۲۰۲۰ زېږدي کال د [[ډيسمبر]] ۲۱) يوه [[افغان|افغانه]] پښتو او پاړسي ژبې سندرغاړې وه. 

==مخينه== 
جانا نه ځان ته غره نه شي + + + که ته مومند یې زه خیالي وزیره یمه 

میرمن رخشانه چې آر نوم یې حمیده اصیل وو، پر ۱۳۱۹ لمريز کال  په شپيتمو او اویا یمو لسیزو کې د [[افغانستان]] د پښتو او دري ژبو نامتو او وتلې سندرغاړې وه. نوموړې د جنرال اصیل خان وزیري لور او په قوم وزیره پښتنه وه. مور یې خدیجه طرزي نومیده او د افغانستان د خپلواکۍ د [[اتل]] اعلیحضرت [[امیر امان الله خان]] په وخت کې د موسیقۍ ښوونکې وه او نجونو ته یې موسیقي ورزده کوله. 

د مېرمن رخشانې مور خدیجه د موسیقۍ ښوونکې او خیاطه وه، ارمونیه یې غږوله او د موسیقۍ له راګونو سره اشنا وه.
ښايي د مور اغېز وي چې رخشانې له ماشومتوب له شعر او سندرو ویلو سره مینه درلوده.
هغه مهال افغان دودیزه ټولنه کې د مېرمنې لپاره سندرې ویل اسان نه و.
د رخشانې نورو خپلوانو او کورنۍ یې د دې له سندرو ویلو سره مخالفت کاوه، خو دا ورته تسلیم نه شوه او له پلار یې هم ملاتړ وکړ.
رخشانې پیل کې د فروزان په نوم سندرې ویلې، خو وروسته په رخشانه مشهوره شوه.
مېرمن رخشانې د موسیقۍ پیل له زینب نندارې وکړ او ډېرې سندرې یې مشهورې دي. 

رخشانې په سلگونو پښتو او دري سندرې ویلې دي چې د راډیو افغانستان په ارشیف کې خوندي دي. هغې د پښتنو هنرمندانو ارواښاد [[استاد اولمير]] او قمرگلې سره هم گډې پښتو سندرې لري. نوموړې د افغانستان په لومړني فېلم «روزگاران» کې هم یوه سندره ویلې ده. 

باید وویل شي، هغه وخت چې اروا ښاد استاد [[عبدالروف بېنوا]] د راډیو افغانستان سروال (رئیس) وو نو د رخشانې هنري نوم یې  پر هغې کېښود. 

میرمن رخشانه د شهید [[داود خان]] د رژیم په وروستیو وختونو کې امریکا ته ولاړه او تر هغې ورځې وروسته یې د خپلو هنري هڅو او هلو ځلو سره خدای پاماني وکړه. 

سندرغاړې رخشانې د پښتو شاعرانو او په هغو کې د ارواښاد شهید سیلاب ډیر شعرونه خپلو پښتو سندرو کې ویلي دي. 
 
ویل کیږي چې یو ځل د [[مصر]] د [[هېواد]] نه یو کلتوري پلاوی افغانستان ته راغلی وو او کله چې میرمن رخشانې خپل کنسرت ورکړ نو د هغو دومره خوښ شو چې دې ته یې د مصر د نامتو سندرغاړې [[ام کلثوم]] لقب ورکړ. 

اغلې رخشانې د خپلو هنري فعالیتونو او کنسرتونو د ورکولو لپاره د [[تاجيکستان]]، [[ازبکستان]]، [[چکوسلواکيا]] او [[ایران]] هېوادونو ته هم هنري سفرونه کړي دي. اوس دغه سندرغاړې د امریکي د متحده ایالتونو د کلفورنیا په ښار کې ژوند کوي. 

==مدني اکر او کورنۍ== 
رخشانه د حبیب، حمید، زبیر او مسعود په نومونو څلور زامن او د رویا په نامه یوه لور لري. 

 
==اخځليک== 
۱- د لیکوال لطيف ياد فېسبوک پاڼه. 

۲- https://www.bbc.com/pashto/afghanistan-55444531 



[[وېشنيزه:پښتنې سندرغاړې]]
