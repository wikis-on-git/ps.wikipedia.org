[[دوتنه:رخشانه.jpg|بټنوک|مېرمن رخشانه]]
'''مېرمن رخشانه''' ([[زوکړه]]؟) يوه [[افغان|افغانه]] سندرغاړې وه. 

==مخينه== 
جانا نه ځان ته غره نه شي + + + که ته مومند یې زه خیالي وزیره یمه 

میرمن رخشانه چې اصلي نوم یې حمیده دی، په شپيتمو او اویا یمو لسیزو کې د [[افغانستان]] د پښتو او دري ژبو نامتو او وتلې سندرغاړې وه. نوموړې د جنرال اصیل خان وزیري لور او په قوم وزیره پښتنه وه. مور یې خدیجه طرزي نومیده او د افغانستان د خپلواکۍ د [[اتل]] اعلیحضرت [[امیر امان الله خان]] په وخت کې د موسیقۍ ښوونکې وه او نجونو ته یې موسیقي ورزده کوله. 

رخشانې په سلگونو پښتو او دري سندرې ویلې دي چې د راډیو افغانستان په ارشیف کې خوندي دي. هغې د پښتنو هنرمندانو ارواښاد [[استاد اولمیر]] او قمرگلې سره هم گډې پښتو سندرې لري. نوموړې د افغانستان په لومړني فېلم «روزگاران» کې هم یوه سندره ویلې ده. 

باید وویل شي، هغه وخت چې اروا ښاد استاد [[عبدالروف بېنوا]] د راډیو افغانستان سروال (رئیس) وو نو د رخشانې هنري نوم یې  پر هغې کېښود. 

میرمن رخشانه دشهید داود خان درژیم په وروستیو وختونو کې امریکا ته لاړه او تر هغې ورځې وروسته یې دخپلو هنري هڅو او هلو ځلو سره خدای پاماني وکړه .. میرمن رخشانه دحبیب ، حمید ، زبیر او مسعود په نامه څلورزامن او درویا په نامه یوه لور لري . 
میرمن رخشانې دپښتو شاعرانو او په هغوکې دارواښاد شهید سیلاب صیب ډیر شعرونه خپلو پښتو سندرو کې ویلي دي . 
ویل کیږي چې یو ځل دمصر دهیواد نه یو کلتوري هیئات افغانستان ته راغلی و او کله چې میرمن رخشانې خپل کنسرت ورکړ نو دهغو دومره خوښ شو چې دې ته یې دمصر دنامتو سندرغاړې ام کلثوم لقب ورکړ.میرمن رخشانه دخپلو هنري فعالیتونو او کنسرتونو دورکولو لپاره دتاجکیستان ، اوزبیکستان ، چکو سلواکیې او ایران هیوادونو ته هم هنري سفرونه کړي دي
اوس دغه سندر غاړې دامریکي دمتحده  ایالتونودکلفورنیاپه ښار کې ژوند کوي .
دمیر من رخشانې یوه سندرهپه لاندیني لینک  کې اوریدلای شئ !





[[وېشنيزه:پښتنې سندرغاړې]]
