{{د کتاب مالوماتبکس
| سرليک           = په منځنۍ اسيا كې لويه لوبه 
| آرنوم           =  
| ژباړن           =  [[محمد طاهر کاڼی]]
| انځور           = په منځنۍ آسيا کې لويه لوبه.jpg
| د_انځور_پايڅوړ  = 
| ليکوال          = بېلابېل 
| انځورگر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولگه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۵ لمريز/۲۰۰۶ زېږدي کال
| د_رسنۍ_ډول      = 
| ټول_مخونه       = ۳۸۹ 
| ISBN            = 
| وروسته_له       = 
| مخکې_له         = 
}}

'''په منځنۍ اسيا كې لويه لوبه ، [[هند]] ته د روسي پوځ لښکرکشي''' د روسۍ ختيځپوه [[تاتيانا نيکولايونا زاگارودنيکووا]] له خوا راټول شوی او اوډل شوی تاریخي اثر دی.
=د کتاب د منځپانگې په اړه= 
د روسيې ختيځپوه او تاريخپوه ت . ن . زاگارودنيکووا دا تاریخي اثر چې د [[پښتو]] تکړه [[ليکوال]] او برلاسي ژباړن [[محمد طاهر کاڼی|محمد طاهر کاڼي]] په خوږه او روانه پښتو ژباړلی ، د [[منځنۍ آسيا]] او [[افغانستان]] له لارې برتانوي هند ته د روسي لښکرکشۍ يوه رڼه هنداره ده . دا اثر منځنۍ اسيا او جنوب لويديځې اسیا ته د ولسونو د سیاسي [[برخليک]] د مينه والو لپاره يو په زړه پورې اثر دی . د افغانانو لپاره یې ځکه لوستل تر نورو لوستوالو زيات ارزښتناک دي چې موږ د تېر او لرغوني [[تاريخ]] په بهير کې له همیشه راهيسې د همدغې پوځي او سياسي ژرندې په پلونو کې دل شوی ولس يو. 
د دې کتاب په روسي چاپ کې د روسیې له دولتي پوځي تاريخي ارشيف ، د روسیې له تاریخی موزيم ، او د هند له ملي ارشيف څخه ۱۵۶ لاسونده راټول شوي ، چې ژباړونکی یې له پېنځو لاسوندنو پرته نور ټول پښتو ته راژباړلي دي . دغه لاسوندونه تر دې وروستيو وختونو پورې پټ ول او د اغلې اوډونکې په قول يوازې د شلمې پېړۍ په نوي یمو کلونو کې ترې د «بېخي پټ» ټاپه لري کړای شوه .       
=د چاپ چارې= 
په منځنۍ اسیا کې لويه لوبه اثر په جرمني کې د [[افغانستان]] د کولتوري ودې ټولنې له خوا د زرو ټوکو په شمېر خپور شوی دی . د چاپ چارې یې پر۱۳۸۵ لمريز (۲۰۰۶ ) ز کال په [[پېښور]] کې د دانش خپرندويي ټولنې تخنيکي څانگې له خوا ترسره شوې دي . کتاب په سپين ښه کاغذ کې چاپ شوی چې ټول ۳۸۹ مخونه لري . دغه اثر په پای کې د انځورونو برخه هم لري چې ۱۶ انځورونه پکې راټول شوي دي . د کتاب کمپوز پخپله ژباړن کړی او د ډيزاين کار یې هم حاجي محمد عمرخېل ترسره کړی دی .   
=اخځونه= 
# په منځنۍ اسیا کې لويه لوبه ، هند ته د روسي پوځ لښکرکشي . 











[[وېشنيزه:پښتو کتابونه]]
