'''غلام محمد زرملوال''' (زوکړه د ۱۳۱۸ ل [[کال]] [[وری]]، د [[پکتيا ولايت]]، زرمت - [[مړينه]] د ۱۳۹۱ ل کال د [[سلواغې]] لومړۍ نېټه)(د ۲۰۱۳ ز کال د جنوري ۱۹) <ref>[http://www.bbc.co.uk/pashto/afghanistan/2013/01/130120_hh-zarmalwal-died.shtml پښتون لیکوال غلام محمد زرملوال ومړ]</ref>) ''(په انگرېزي:Ghulam Muhammad Zarmalwal)''  يو [[افغان]] [[ليکوال]]، [[ژباړن]]، [[ژورناليست]] او ټولنيز شخصيت وو. 
== مخينه ==
 غلام محمد زرملوال د غلام حيدر خان زوى د ۱۳۱۸ لمریز کال کې په وري میاشت کې د [[پکتیا ولایت]] د زرمت ولسوالۍ د ساکو په شملزيو کې په زېږدلی دی. د مسلک له مخې ښاغلی زرملوال انجینير وو، خو د لیکوالۍ او ژورنالیزم په ډگر کې يې خپلې خاورې او ولس ته د قدر وړ خدمتونه کړي دي.
== زده کړې ==
غلام محمد زرملوال خپلې لومړنۍ زده کړې د ساکو په لومړني ښوونځي کې په کال ۱۳۲۶ ل. کې پيل او په ۱۳۳۳ ل. کې په برياليتوب سره پای ته ورسولې. په ۱۳۳۴ ل کال کې په کابل کې په حربي ښوونځي کې شامل او بيا وروسته د انجنيرۍ پوهنځي ته شامل شو او په ۱۳۴۳ ل. کال کی يې له دې څانگې څخه خپل بريليک ترلاسه کړ. د هغه وخت د ملي دفاع وزير په لارښوونه نوموړی او دده څو تنه ملگری د کانو او صنايعو وزارت ته معرفي او نوموړې د افغانستان د کارتوگرافي په اداره کې په کار پيل وکړ. 

زرملوال په کال ۱۳۴۶ ل. کې دولتي بورس تر لاسه کړ او د لوړو زده کړو لپاره [[انگلستان]] ته ولاړ. په۱۳۵۰ لمريز کال کې يې د لندن د اکسفورډ پوهنتون څخه د ماسټرۍ سند تر لاسه او هېواد ته راستون شو. 

== دندې ==
زرملوال په انگلستان کې د لوړو زده کړو تر پای ته رسولو وروسته هېواد ته راستون او بيا يې هم په هماغه کارتوگرافي اداره کې کار ته دوام ورکړ. څه موده وروسته د کانو او صنايعو د وزارت په لارښوونه د بگراميو د ټوکر جوړولو (نساجي) په فابريکه کې د ساختماني چارو امر مقرر شو. 

غلام محمد زرملوال تر لسيزو پورې د بي بي سي پښتو راډيو له لارې د افغان ژورناليزم په برخه کې کار وکړ او خپل ولس غږ يې تر نورو ورساوه.  
ارواښاد زرملوال د ژوند په وروستیو کې، سره له دې چې سخت ناروغ وو «د پېریانو جګړه» او «د بنگله دېش بې ستري» په نامه دوه کتابونه پښتو ته وژباړل.  
==ټولنيزه او سیاسي مفکوره== 

رواښاد غلام محمد زرملوال د هېواد په سياسي  ډگر کې تر ډېره بريده د افغانستان د سياسي او ټولنيزو مسلو په اړوند د ژور فکر او وسيع درک  خاوند شخصيت وو. دا رښتيا ده چې ارواښاد زرملوال د [[ډیورند کرښه|ډيورنډ کرښې]] د دواړو خواوو پرتو پښتنو قومونو د یووالي او لوی افغانستان د داعیې لپاره ډېرې هڅې کولې او تل یې په خپلو لیکنو او د نظر خاوندانو سره په مخامخ ليدنو کې پر دې موضوع  ټینگار کاوه. 
 
ښاغلي زرملوال د افغانستان په کورنيو چارو کې د [[پاکستان]] په بې شرمانه او بربنډو لاسوهنو او د هغو په منفي اغېز ډېر ښه پوهېده، ځکه خو یې په خپلو لیکنو کې پاکستان د افغانستان د درو لسیزو بدمرغیو د لوی عامل په توگه معرفي کاوه.   

==مړينه== 
د اروښاد مېرمنې ویلي وو د زرملوال په اړه ویلي وو «هغه که څه هم ناروغ و خو له سهاره تر ماښامه يې یوازې د افغانستان په اړه فکر کاوه". اراوښاد غلام محمد زرملوال د ۱۳۹۱ لمريز کال د سلواغې پر لومړۍ (د ۲۰۱۳ زېږديز کال د جنوري په ۱۹ شپه) د ورپېښې ناروغۍ له امله د [[لندن]] په ريډينگ ښار کې له دې نړۍ څخه سترګې پټې کړې. اروا يې ښاده.   

د ارواښاد د جنازې له گډونوالو څخه د افغانستان د علومو اکاډمۍ غړي څېړندوی [[محمد نبي صلاحي]] وویل:
"ارواښاد زرملوال د یوه ژورنالست په توگه او همدغه راز د مورخ په توگه خورا بریالی شخصیت وو. زه فکر کوم د ځوانانو لپاره به د هغه له پاتې اثارو نه گټه اخیستل ډېر گټور وي. ارواښاد خپلې ټولې لیکنې د ماخذونو پر بنسټ کړې او همدغه سبب دی، چې نژدې ټول اثار یې له علمي پلوه کره او په تول پوره دي. د نوموړي اثار باید په بیا بیا چاپ شي، چې دغه زموږ علمي پانگه ده. ارواښاد د افغانستان مهم علمي شخصیت و، چې مړینه يې بې شکه یوه لویه ضایع ده."  
د ١٣٩١ کال د تلې په لومړۍ نېټه له دې فاني نړۍ 
 
== ليکلي آثار ==
# افغانستان تر وروستي افغانه -۵  ټوکه. 
# د پېريانو جگړه (ژباړه)
# د بنگله دېش بې ستري (ژباړه).  
# دنړۍ تاريخ ته يوه کتنه. 
# زما ولس به ژوندی پاته شي؟
# د تيلو جنگ. 
# ارگ يا مرگ. 
# له مهاجره تر مجاهده. 
# احمد شاه ابدالي جرگه. 
# [[پاکستان]] يو مصنوعي هېواد دی. 

په انگرېزي ژبه چاپ شوي اثار په لاندي ډول دی:
# Fire in Kabul - اور په کابل کې - چاپکال ۱۹۲۲
# A case of Peace against War - سوله د جگړې په مقابل کې - چاپکال ۲۰۰۹ کال 
# The Swansong of a sinking stooge - چاپکال ۲۰۱۰ کال
# Breaking the Mould - ناچاپه اثر

== باندنۍ تړنې ==

== سرچينې ==
<references/>
# https://www.bbc.com/pashto/afghanistan/2013/01/130124_ns_zarmalwal_funeral.shtml 
# https://www.nunn.asia/6511/%D8%AF-%D8%A7%D8%B1%D9%88%D8%A7%DA%9A%D8%A7%D8%AF-%D8%BA%D9%84%D8%A7%D9%85-%D9%85%D8%AD%D9%85%D8%AF-%D8%B2%D8%B1%D9%85%D9%84%D9%88%D8%A7%D9%84-%D9%BE%D9%87-%D8%A7%DA%93%D9%87-%D8%AF-%D8%AC%D9%88%DA%93/ 
# https://www.nunn.asia/5952/%D9%BE%D9%87-%D8%B3%D9%88%D9%8A%DA%89%D9%86-%DA%A9%D9%8A-%D8%AF%D8%A7%D9%81%D8%BA%D8%A7%D9%86%D8%A7%D9%86%D9%88%D8%B9%D9%84%D9%85%DB%8C-%D8%A7%D9%88%D9%81%D8%B1%D9%87%D9%86%DA%AF%DB%8C-%D9%85%D8%B1/ 
# https://www.bbc.com/pashto/afghanistan/2013/01/130120_hh-zarmalwal-died 
# https://www.pajhwok.com/ps/2013/05/22/%D8%AF-%D8%BA%D9%84%D8%A7%D9%85-%D9%85%D8%AD%D9%85%D8%AF-%D8%B2%D8%B1%D9%85%D9%84%D9%88%D8%A7%D9%84-%D9%8A%D8%A7%D8%AF%D8%BA%D9%88%D9%86%DA%89%D9%87-%D8%AC%D9%88%DA%93%D9%87-%D8%B4%D9%88%D9%87 



[[وېشنيزه:پښتانه ليکوال]]
