'''غلام محمد زرملوال''' (زوکړه د ۱۳۱۸ ل [[کال]] [[وری]]، د [[پکتيا ولايت]]، زرمت - [[مړينه]] د ۱۳۹۱ ل کال [[سلواغه]])(د ۲۰۱۳ ز کال د جنوري ۱۹) <ref>[http://www.bbc.co.uk/pashto/afghanistan/2013/01/130120_hh-zarmalwal-died.shtml پښتون لیکوال غلام محمد زرملوال ومړ]</ref>) ''(په انگرېزي:Ghulam Muhammad Zarmalwal)''  يو [[افغان]] [[ليکوال]]، [[ژباړن]]، [[ژورناليست]] او ټولنيز شخصيت وو. 
== مخينه ==
 غلام محمد زرملوال د ۱۳۱۸ لمریز کال کې په وري میاشت کې د [[پکتیا ولایت]] د زرمت ولسوالۍ د ساکو په شملزيو کې په زېږدلی دی. د مسلک له مخې ښاغلی زرملوال انجینير وو، خو د لیکوالۍ او ژورنالیزم په ډگر کې يې خپلې خاورې او ولس ته د قدر وړ خدمتونه کړي دي.
== زده کړې ==
لومړنۍ زده کړي يې د ساکو په لومړني ښوونځي کې په کال ۱۳۲۶ ل. کې پيل او په ۱۳۳۳ ل. کې يې په برياليتوب سره پای ته رسولي. په کال ۱۳۳۴ ل. کې په کابل کې حربي ښوونځي ته داخل او بيا وروسته د انجنيري پوهنځۍ ته شامل شو او په ۱۳۴۳ ل. کال کی يې له دې څانگې خپل بريليک ترلاسه کړ. د هغه وخت د ملي دفاع وزير په لارښوونه نوموړی او دده څو تنه ملگری د کانو او صنايعو وزارت ته معرفي او نوموړې د افغانستان د کارتوگرافي په اداره کې په کار پيل وکړ.
زرملوال په کال ۱۳۴۶ ل. کې دولتي بورس تر لاسه کړ او د لوړو زده کړو لپاره انگلستان ته لاړ. په کال ۱۳۵۰ کې يې د لندن د اکسفورډ پوهنتون څخه د ماسټري سند ترلاسه او هېواد ته راستون شو. او بيا يې هم په هماغه کارتوگرافي اداره کې کار ته دوام ورکړ. څه موده وروسته د کانو او صنايعو د وزارت په لارښوونه د بگراميو د ټوکر جوړولو (نساجي) په فابريکه کې د ساختماني چارو امر مقرر شو.

== دندې ==
غلام محمد زرملوال تر لسيزو پورې د بي بي سي پښتو راډيو له لارې د افغان ژورناليزم په برخه کې کار وکړ او خپل ولس غږ يې تر نورو ورساوه.  
ارواښاد زرملوال د ژوند په وروستیو کې، سره له دې چې سخت ناروغ وو «د پېریانو جګړه» او «د بنگله دېش بې ستري» په نامه دوه کتابونه پښتو ته وژباړل.
==مړينه== 
د اروښاد مېرمنې ویلي وو د زرملوال په اړه ویلي وو «هغه که څه هم ناروغ و خو له سهاره تر ماښامه يې یوازې د افغانستان په اړه فکر کاوه". اراوښاد غلام محمد زرملوال د ۱۳۹۱ لمريز کال په مرغومي يا سلواغه (د ۲۰۱۳ زېوديز کال د جنوري په ۱۹ شپه د ورپېښې ناروغۍ له امله په [[لندن]] کې وفات شو.  

د ارواښاد د جنازې له گډونوالو څخه د افغانستان د علومو اکاډمۍ غړي څېړندوی [[محمد نبي صلاحي]] وویل:
"ارواښاد زرملوال د یوه ژورنالست په توگه او همدغه راز د مورخ په توگه خورا بریالی شخصیت وو. زه فکر کوم د ځوانانو لپاره به د هغه له پاتې اثارو نه گټه اخیستل ډېر گټور وي. ارواښاد خپلې ټولې لیکنې د ماخذونو پر بنسټ کړې او همدغه سبب دی، چې نژدې ټول اثار یې له علمي پلوه کره او په تول پوره دي. د نوموړي اثار باید په بیا بیا چاپ شي، چې دغه زموږ علمي پانگه ده. ارواښاد د افغانستان مهم علمي شخصیت و، چې مړینه يې بې شکه یوه لویه ضایع ده." 
 
== ليکلي آثار ==
# افغانستان تر وروستي افغانه -۵  ټوکه. 
# د پېريانو جگړه (ژباړه)
# د بنگله دېش بې ستري (ژباړه).  
# دنړۍ تاريخ ته يوه کتنه. 
# زما ولس به ژوندی پاته شي؟
# د تيلو جنگ. 
# ارگ يا مرگ. 
# له مهاجره تر مجاهده. 
# احمد شاه ابدالي جرگه. 
# [[پاکستان]] يو مصنوعي هېواد دی. 

په انگرېزي ژبه چاپ شوي اثار په لاندي ډول دی:
# Fire in Kabul - اور په کابل کې - چاپکال ۱۹۲۲
# A case of Peace against War - سوله د جگړې په مقابل کې - چاپکال ۲۰۰۹ کال 
# The Swansong of a sinking stooge - چاپکال ۲۰۱۰ کال
# Breaking the Mould - ناچاپه اثر

== باندنۍ تړنې ==

== سرچينې ==
<references/>
# https://www.bbc.com/pashto/afghanistan/2013/01/130124_ns_zarmalwal_funeral.shtml 
# https://www.nunn.asia/6511/%D8%AF-%D8%A7%D8%B1%D9%88%D8%A7%DA%9A%D8%A7%D8%AF-%D8%BA%D9%84%D8%A7%D9%85-%D9%85%D8%AD%D9%85%D8%AF-%D8%B2%D8%B1%D9%85%D9%84%D9%88%D8%A7%D9%84-%D9%BE%D9%87-%D8%A7%DA%93%D9%87-%D8%AF-%D8%AC%D9%88%DA%93/ 



[[وېشنيزه:پښتانه ليکوال]]
