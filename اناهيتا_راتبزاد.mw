'''ډاکټره اناهيتا راتبزاد''' (زېږېدنه ۱۹۳۰م زېږدي) د افغانستان په پلازمېنه کابل کې د ګلدره په نوم سيمې کې زېږېدلې . نوموړې د خلق او پرچم اړخونو په چوکاټ کې د يو شمېر پاړسي ژبو ښځپالو ټولنې بنسټګره ، د ببرک کارمل نژدې مشاوره ،د خلق ، پرچم مارکسيستي فعاليتونو نوموتې مشمشه ګره او د نوموړي اړونده حکومت کې لوړه چارواکې پاتې شوې . 
== مخينه ==
اناهيتا راتبزاد د پخواني کمونیستي پير په لسمه کې د يوې کيڼ اړخې جګپوړې سیاسي غړې په توګه له لومړنيوښځينه کمونسټانو څخه په افغانستان کې شمېرل کېږي . نوموړې مارکسيستي سياسي تګلاره له خپل پلار څخه ترلاسه کړې . د پلار نوم ېې احمد راتب و . احمد راتب د وخت په حکومت کې د يوې رسنۍ چلوونکی و ، چې بيا وروسته ېې رسنۍ د حکومت لخوا بنده شوه . په رسنۍ باندې د بنديز وجه ېې دا وه چې نوموړي د افغانستان پخواني پاچا نادر شاه ته په خپلې رسنۍ کې د سپکو سپورو ويناو او هغه ېې د ٫٫ انګرېز شغال٬٬ په نوم نومولی و. د افغانستان دوه ګونده کمونيزم کتاب څخه ېې ''لیکوال انتوني آرنولډ'' د همدې ښځې په هکله داسې وايي،٫٫اناهيتا راتبزاد د پښتو ژبې سره سخت تضاد درلود او د همدې له کبله ببرک کارمل ، سلطان علي کشتمند، مير اکبر خيبر ، او پخپله اناهيتا د پرچم په ډله کې سره يوځای شول او د خلق ډله چې بنسټ ېې يو پښتون ايښی و د دوی لپاره د منلو وړ نه وه . دوی د پخوا راهيسې د پښتنو پر ضد مشمشې پيل کړي وې څو ېې د غوايي اوومه په لاس ورغله او د سردار داود خان باندې ېې يرغل وکړ. 
===== په افغان او بهرنيو مطبوعاتو کې د راتبزاد شخصيت ===== 
اناهيتا په خپل شخصي ژوند کې سياست ته ډېر لومړی توب ورکړ ځکه ېې د خپل خاوند سره هم د شخصي ملګري ببرک کارمل پر سر تاوتريخوالی رامنځته شو چې وروسته بيا د اناهيتا راتبزاد خاوند (کرامدين کاکړ) ورته طلاق ورکړ . د اناهيتا راتبزاد او ببرک کارمل تر منځ د شخصي اړيکو په هکله په افغان  او بهرنيو مطبوعاتو کې ډېرې خبرې رابرسېره شوې . اناهيتا راتبزاد دوه لوڼې لري چې يوه ېې د نور احمد نور په نوم يوه پخواني پوځي ته ورواده کړې، او بله ېې هم د ببرک کارمل ورور محمود بريالي باندې واده شوې . ''(انتوني آرنولډ)''

== زده کړې ==
اناهيتا راتبزاد خپلې لومړنۍ زده کړې د کابل په يوې ښځينه ښوونځي د ملالۍ لېسې په نوم کې ترسره کړي . وروسته له هغه ېې د روغتيا د بېړنيو مرستوپه برخه کې يو کلن کورس ترسره کړ او بېرته د ملالۍ ښوونځي کې د ښوونکې په توګه دنده واخيسته.
په ۱۹۵۰م زېږدي کې امريکا ته د لوړو زده کړو لپاره ولېږل شوه او هلته ېې د شيکاګو نرسنګ سکول څخه د نرسنګ په لړ کې خپلې لوړې زده کړې ترسره کړې . څه موده کار وروسته بيا بېرته د لوړو زده کړو په تکل د کابل پوهنتون د طب څانګې ته ورغله او له هغه ځايه ېې د ډاکټرۍ سند په کال ۱۹۶۳م زېږدي کې ترلاسه کړ . 
== دندې ==
په کال ۱۹۵۳م.زېږدي کې د ښوونکې په توګه د کار سره سره په افغانستان کې د ښځو په يوه روغتون کې نرسه مقرره شوه.  همدغو کلونو کې د مارکسيستي اندونو فعاله بلواګره هم وه او وروسته له ۱۹۶۰مو زېږدي کلونو د کمونسټ ګوند خلق فعاله يوازينۍ ښځينه غړې شوه . چې وروسته وروسته ېې نورې ښځې هم نوموړي ګوند ته د غړيتوب لپاره د هڅوولو کار پر غاړه درلود. په ۱۹۶۵م زېږدي کې ېې د نوموړي ګوند په پارلمان کې يو سيټ په برخه شو . په هماغه کلونو کې ېې د ډيموکراټو ښځو ګوند په نامه يو بنسټ کېښود او د هماغه بنسټ مشره ونومول شوه. په همدې بنسټ کې تر ۱۹۸۱م زېږدي پورې مشره پاتې شوې. نوموړې د خلق پرچم مرکزي شورا انقلابي غړې مسولیت ترڅنګ د مير اکبر خيبر په څېر د وخت د سردار داود خان د حکومت پر خلاف د مارکسيستي اندونو بلواګرو څخه شمېرل کېږي. په کال ۱۹۷۸م زېږدي کې د پخواني متحدې روسيې په بلګرېډ ښار کې د صفيرې په توګه دنده لرلې . له هغه ځايه د ببرک کارمل سره مله شوه او د روسانو د راتګ سره د ببرک کارمل په حکومت کې د سياسي بيورو غړې شوه ، د همدې بيورو د کار موخې د روس ـ افغان ـ دوستي په نوم د ټولنې بنسټ ايښودل و . په نومبر ۱۹۸۰م زېږدي کې نوموړې ته د ببرک کارمل لخوا د اطلاعاتو او کلتور وزارت چارې وروسپارل شوې.

== سرچينې ==

# Afghanistan's two-party communism: Parcham and Khalq
Anthony Arnold

== باندنۍ تړنې ==
# [http://books.google.com/books?id=cd85ioPsz6cC&pg=PA182&dq=Ghulam+Dastagir+Panjsheri&hl=no#v=onepage&q&f=false Afghanistan's two Party Communism : Khalq and Parcham, by : Anthony Arnold]


[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک ګوند سياستوال]]
[[وېشنيزه:د خلق د ګوند غړي]]
[[وېشنيزه:ژوندي خلک]]

{{reflist}}

[[وېشنيزه:افغان وزيران]]













[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک ګوند سياستوال]]
[[وېشنيزه:د خلق د ګوند غړي]]
[[وېشنيزه:ژوندي خلک]]


{{reflist}}

[[وېشنيزه:افغان وزيران]]

[[de:Nahid Anahita Ratebzad]]
[[en:Anahita Ratebzad]]
[[es:Anahita Ratebzad]]
[[fa:آناهیتا راتب‌زاد]]
[[it:Anahita Ratebzad]]
[[sv:Anahita Ratebzad]]
