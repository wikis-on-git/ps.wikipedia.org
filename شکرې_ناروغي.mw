{{د-ناروغۍ-مالوماتبکس
| Name= ډايبېټېز مېلېټوز (Diabetes mellitus) 
| Image=Blue circle for diabetes.svg
| Caption=شين ګردی د ډيابېټېز مېلېټوز نړيوال سمبول دی.<ref>{{cite web|title=Diabetes Blue Circle Symbol|url=http://www.diabetesbluecircle.org|date=17 March 2006|publisher=International Diabetes Federation}}</ref>
| ICD10={{ICD10|E|10||e|10}}–{{ICD10|E|14||e|10}}
| ICD9={{ICD9|250}}
| MedlinePlus=001214
| eMedicineSubj=med
| eMedicineTopic=546
| eMedicine_mult={{eMedicine2|emerg|134}}
| MeshName=Diabetes
| MeshNumber=C18.452.394.750|
}}
'''ډايبېتېز مېلېتوز''' يا په عامه اصطلاح د '''شکرۍ ناروغۍ'''، د مېټابوليک يا [[استقلاب|استقلابي]] ناروغيو يوه ډله ده چې د دې ناروغۍ د ناروغ په وينه کې د [[ګلوکوز|ګلوکوزو]] کچه لوړه وي. د خوږو د لوړوالي سبب يا خو د ناروغ بدن په کافي کچه [[انسولين]] نه جوړوي او يا هم د بدن [[ژونکه|ژونکې]] توليدېدونکي انسولين اغېزو ته ځواب نه وايي. نو کله چې په ناروغ کې د خوږو کچه لوړه وي بيا همدا بې نظمي يو لړ کلاسيکې نښې نښانې ښکاره کوي چې په دغو کې [[پولي يوريا]] يا ډېر ميژل، [[پولي ډېپسيا]] يا ډېره تنده او [[پولي فېجيا]] يا ډېره ولږه شامل دي.

ډايبېتېز مېلېتوز په درې اهمو ډولونو وېشل شوی:
* [[د ډايبېتېز مېلېتوز لومړی ډول]]: د دې ناروغۍ دغه ډول هغه وخت پېښېږي کله چې د ناروغ بدن انسولين نه جوړوي، او ناروغ ته د انسولين د ستنو د لګولو اړتيا وي. د شکرې ناروغۍ همدا ډول د انسولين-اړونده ډايبېتېز مېلېتوز يا شکره هم وييل کېږي.
* [[د ډايبېتېز مېلېتوز دويم ډول]]: د ناروغۍ همدا ډول، د انسولينو په وړاندې د مقاومت په پايله کې رامېنځ ته کېږي، دا يو داسې حالت وي چې د بدن ژونکې په سمه توګه د انسولين نه شي کارولی، او د انسولينو په وړاندې د نه ځواب وييلو له امله کله نا کله بدن د انسولينو د يوه بشپړ کمښت سره مخامخېږي. د شکرې همدې ډول ته د لويانو ډايبېتېز مېلېتوز يا شکره هم وايي.
* جېسټېشنل يا [[د بلاربښت ډايبېتېز]]: د ناروغۍ دغه ډول په امېندوارو ښځو کې چې په وينه کې يې د ګلوکوزو کچه تر نورمال حد ډېره وي او تر بلاربښت دمخه يې د شکرې ناروغۍ نه وي لرلې، پېښېږي. د امېندوارۍ نه وروسته دا ناروغي د ډايبېتېز مېلېتوز دويم ډول ته پرمختګ کولی شي.

د شکرې د ناروغۍ په نورو ډولونو کې [[کانجېنېټل ډايبېتېز]] يا زېږون سره پيدا شوی ډيابېتېز، چې دا ناروغي د انسولين جوړېدنې د جېنېټيکي (ارثي) کمي په نتيجه کې رامېنځ ته کېږي، سېسټيک فايبروسېز ته اړونده ډايبېتېز، سټېرويډ ډايبېتېز چې د ګلوکوکورټيکويډ د ډېر ډوز په کارولو، او د ډايبېتېز مونوجېنېک ډېرې نورې بڼې شاملې دي.

له ۱۹۲۱ ز. کال نه راپدېخوا کله چې انسولين وموندل شول نو له هماغه وخت نه تر اوسه پورې د ډايبېتېز ټول ډولونه د درملنې وړ دي او د ډايبېتېز دويم ډول خو بيا د ګوليو په مرسته هم کنټرولېږي. د شکرې دواړه ډولونه په [[اوندن رنځ|اوندنو يا اوږدمهاله ناروغيو]]  کې شمېرل کېږي او دا دواړه په بشپړه توګه نه رغېدونکې ناروغۍ دي. د ډايبېتېز مېلېتوز لومړي ډول کې د پانکراس د پيوند هڅه هم شوې چې محدوده کاميابي لاس ته راغلې؛ همداراز د ګېسټرېک بايپاس جراحۍ په نتيجه کې د ياد وړ لاسته راونې په هغو ناروغانو کې ترلاسه شوي چې اکثراً يې د چاغښت د رنځور حالت او د ډيابېتېز مېلېتوز دويم ډول ناروغان ول. د بلاربښت اړونده ډايبېتېز تر لنګون وروسته له مېنځه ځي. که چېرته د ډايبېتېز سمه درملنه و نه شي نو د پېچلې روغتيا سبب ګرځي. د ډايبېتېز مېلېتوز په حادو پېچلتياوو کې هايپوګلايسېميا، ډايبېتېک کېتواسيدوسېز، يا غېرکېتويک هايپر اوسمولر کوما ورګډې دي. د دغې ناروغۍ په اوږدمهالو پېچلتياو کې کارډيوواسکولر يا د زړه او رګونو ناروغۍ، [[نېفروپاتي]] يا د بډوډو اوندنه بې وسي، [[رېټېنوپاتي]] يا د سترګو د رېټېنا تخريب شمېرل کېږي. په همدې خاطر د ډايبېتېز مېلېتوز يوه مناسبه درملنه ډېره اهمه ده، همداراز د وينې د فشار کنټرول او د ژوندتوګې ځينې عاملونه لکه سګرېټ څښل پرېښودل او د بدن تول يا وزن په رغنده حد کې ساتل ډېر اړين کار دی.

د ۲۰۰۰ ز. کال د احصايې له مخې په ټوله نړۍ کې لږ تر لږه ۱۷۱ ميليونه وګړي د ډايبېتېز له ناروغۍ کړېږي، چې دا د ټولې نړۍ د وګړو ۲،۸ % جوړوي.<ref name="Wild2004">{{Cite journal|author=Wild S, Roglic G, Green A, Sicree R, King H |title=Global prevalence of diabetes: estimates for 2000 and projections for 2030 |journal=Diabetes Care |volume=27 |issue=5 |pages=1047–53 |year=2004 |month=May |pmid=15111519 |doi=10.2337/diacare.27.5.1047}}</ref>  د ډايبېتېز په ټولو ډولونو کې د دويم ډول ډايبېتېز مېلېتوز ډېر عام دی چې د امريکا د متحده ايالاتو د شکرې د ناروغانو ۹۰ تر ۹۵ % کېږي.<ref name="bare_url">{{Cite web|title=Type 2 Diabetes Overview|url=http://diabetes.webmd.com/guide/type-2-diabetes|publisher=Web MD}}</ref>

==د شکری اخطاریه نښی نښانی: ==
*تنده
ښایی شکره مشخص اعراض او نښی نښانی ونلري خو زیاته تنده ددی ناروغی یو د مخصوصو اعراضو څخه بلل کیږي. ډیره تنده د ډیرو بولو کولو، د غیر عادی لوږی د احساس، د خولی وچوالي او د وزن دکموالی یا زیاتوالي سره مل وي.
*سردردي
که د وینی د ګلوکوزو کچه لوړه پاتی شي د ستړتیا، د لید د خړپړتیا او سردردۍ لامل ګرځي.
*انتانات
ډیر مهال دویم ډول شکره هغه وخت چی په روغتیا یی منفي اغیزی څرګندی شي پیژندل کیږي.هغه انتانات او ټپونه په ډیره موده کی ښه کیږي ښایی د شکری علامه وي.نور احتمالي علایم یی تکراری فنګسي انتانات، دبولی لارو انتانات او د پوستکی خارښت دي.
*جنسی ناتواني
دویم ډول شکره د جنسی مشکلاتو لامل هم کیدای شي. دا چی شکره په تناسلی الی کی رګونه او عصبی رشتی زیانمنوي ، نو د الی حساسیت کموی او ارګازیم ته رسیدل مشکلوي. په ښځو کی مهبلی وچوالی او نارینو کی عقامت هم د شکری د اختلاطاتو له جملی څخه دي. مطالعاتو ښودلی ده چی ۳۵٪-۷۰٪ سړي چی په شکری اخته دي بالاخره عقمیږي. هغه چی په شکری اخته دي ۳/۱ برخه یی یو ډول نه یو ډول د جنسی ناتوانی نه شاکي وي.

==له شکرې ځان ژغورنه==
د شکری د ناروغۍ د خطر هغه فکتورونه چی ځان تری ژغورلی شو:
د شکری د مرض د خطر هغه فکتورونه چی د ژوند په څرنګوالي او طبي ناخوالو پوری تړلي دي په دویم ډول شکری د اخته کیدو خطر زیاتولی شي. دا عوامل په لاندی ډول دي:
#سګریت څکول.
#د وزن زیاتوالی په تیره بیا د ملا شاوخوا چاغوالی.
#ورزش نه کول. 
#په خوړو کی د غوښی(سری غوښی)، چربی او د خوږو ډیره کارونه.
#د ترایګلیسرایدو کچه د 250 mg/dl څخه لوړیدل.
#د ښو کلولیسترولو یا HDL کچه د 35mg/dl نه کمیدل. 

==د شکری ناروغۍ د خطر هغه فکتورونه چی ځان تری ژغورلی نشو==
د شکری ځینی خطری عوامل د کنترول وړ نه دي. هسپانوي نژاد، ځایی امریکایان، آسیایی نژاد او افریقایی امریکایان په دیابیت د اخته کیدو د زیات خطر سره مخ دي. همدارنګه د دیابیت کورنۍ تاریخچه لرل هم په دی مرض د وګړو د اخته کیدو خطر زیاتوي.هغه وګړي چی عمرونه یی د ۴۵ نه لوړ وي نسبت ځوانانو ته په دویم ډول شکری ډیر اخته کیږي.

==ښځو پوری تړلی د د یابیت خطری فکتورونه:==
هغه ښځی چی د حاملګۍ په دوران کی په دیابیت اخته کیږي او همدارنګه که د پیدایښت په مهال یی د ماشوم وزن د ۹ پونډو څخه زیاد وي، د ژوند په جریان کی په دویم ډول دیابیت د اخته کیدو د لوړ خطر سره مخ دي. هغه ښځی چی د تخمدان په څوګونو سیستونو(دانو) اخته وي د انسولین په وړاندی د مقاومت د پیدا کیدو د ډیر لوړ خطر سره مخ وي.
د شکر په مهارولو کی 
• د خوړو رول
که د وینی د شکری کچه په مؤثر او ښه ډول کنترول شي نو ښایی ناروغ د شکر د اختلاطاتو څخه وژغورل شي. ډاکتر ښایی په شکر اخته ناروغ یو خوراک پوه او یا د شکر مشوره ورکونکي ته ولیږي تر څو د هغوی په مرسته دوی ته یو روغتیایی خوراکي پلان جوړ شي (زموږ هیوادوال د نوموړو روغتیایی کارکوونکو د خدماتو څخه بی برخی دي). په دویم ډول شکر اخته ناروغان باید خپله د خوږو اخستنه وڅاري او کالوري راکمه کړي. د غوړو او پروتینو ټول ټال اخیستنه هم باید چی وڅارل شي.
• د ورزش رول:
د قدم وهلو په شمول منظم تمرین د دوهم ډول شکری مریضانو سره د هغوی د وینی د ګلوکوزو د کچی په کمولو کی مرسته کوي. فزیکی فعالیت د بدن د غوړو کچه راکموي،د وینی لوړ فشار کنترولوي او د قلبي ناروغیو څخه په ژغورنه کی مرسته کوي. په دویم ډول شکر اخته ناروغانو ته روزانه د ۳۰ دقیقو لپاره د مناسبو تمریناتو د کولو سپارښتنه شوی.
• د روحي فشار کمولو رول
روحی فشار نه یواځی دا چی د وینی د لوړ فشار لامل ګرځي بلکی د وینی د ګلوکوزو د کچی د لوړلوالی سبب هم کیږي. په شکر اخته ناروغان د ارامونکو تخنیکونو له لاری په دی بریالي شوي چی ورته ورپیښ حالات اداره کړي. عبادت د روحي فشار په کنترول کی خورا ارزنده او کارنده رول لوبوي. ټولنیزه راشه درشه هم روحی فشار کموی او په پایله کی د دیابیت په کنترول کی مرسته کوي.
• د درملو رول
په دویم ډول شکر اخته هغه ناروغان چی د تمرین او خوراکي رژیم له لاری نشی کولای د وینی د ګلوکوزو کچه کنترول کړي دواګانی ورته توصیه کیږي. شکر لپاره مختلف ډول درمل چی د خولی له لاری اخیستل کیږي، موجود دي.د درملو د مؤثری اغیزی لپاره دوه یا ډیر درمل سره یو ځای هم کارول کیږي. ددی درملو څخه ځینی د انسولینو تولید زیاتوي نور یی بیا د انسولینو څخه ګته اخیستنه ښه کوي او ځینی یی د نشایستی جذب کموي.
• انسولینو رول
په ځینی هغه خلکو کی چی په دویم ډول شکر اخته وي د خولی له لاری د کاریدونکو درملو سره یو ځای انسولین هم کارول کیږي. د بیتا ژونکو د ناکامیدو په حالت کی هم انسولین استعمالیږي.په نوموړي حالت کی پانقرانص د انسولینو جوړول بندوي، چی دا حالت په دویم ډول شکر اخته ناروغانو کی منځ ته راتلای شي. د انسولینو د سره نه تولید په انسولینو درملنه اړینوي.

== سرچينې ==
<references/>‎

[[وېشنيزه:ناروغۍ]]
