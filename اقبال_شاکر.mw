
'''اقبال شاکر''' (۱/۱/۱۹۶۸، [[ملکنډ]])، د [[افغانستان]] يو پښتو ژبی [[شاعر]] دی. 

==مخينه== 

اقبال شاکر د قلندر شاه زوی، د محمد گل لمسی او د گل خان کړوسی دی چې په ۱/۱/۱۹۶۸ نېټه د ملکنډ ايجنسۍ په بټخيله کې زېږېدلی او په قوم اتمانخيل دی. ښاغلي شاکر خپلې  زده کړې د بټخېلې په سرکاري ښوونځي کې پيل کړې او بيا يې تر لسم ټولگي د بټخېلې په های سکول کې خپلو زده کړو ته ادامه ورکړه. هغه په ۱۹۸۵ ز کال کې د تاڼې د گورنمنټ ډگري کالج څخه د دولسم ټولگي د فراغت سند تر لاسه کړ. شاکر صيب درې کاله په ګورنمنټ پاڼ [[سوات]] پولې ټيکنيک انستيټيوټ کې مسلکي زده کړې وکړې او له نوموړي انستيتيوت څخه ېې د برياليتوب سند تر لاسه کړ. نوموړي په ۱۹۸۹ ز کال کې په [[پېښور پوهنتون]] کې تر څوارلسم ټولګي د خپلې زده کړې سلسله پر مخ يوړله او بالاخره په ۲۰۰۸ کال کې ېې د ملکنډ پوهنتون  کې په شخصي ډول تر  شپاړسم ټولګي  پورې د پښتو په رشته کې  خپلې زده کړې بشپړې کړې او اوس د پېښور پوهنتون پښتو څانګه کې د پې ايچ ډي ريسرچ سکالر دی  او په دې برخه کې ېې هلې ځلې روانې  دي  دا وخت د خپلو زده کړو او تحقيق تر څنګ د بټخېلې په ګورنمنټ ډګري کالج کې د پښتو ژبې د استاد په توګه دنده پر مخ وړي او د پښتنو ځوانانو په روزنه او پالنه بوخت دی۰ ښاغلی اقبال شاکر يو خاموش، دروند او مهربان انسان دی چې د خپلو لوړو اخلاقو او نېکې راشه درشې له امله د ډېرو خلکو په زړونو کې ځانګړی ځای لري او ټول ورته د قدر او احترام په سترګو ګوري۰ د ښاغلي افبال شاکر ادبي شخصيت په هغه کنډه تلل پکار دي چې د نورو معاصرو شاعرانو او ليکوالانو تول پرې کېږي او بې له شکه چې دا ښاغلی د خپلو همزولو شاعرانو په کتار کې د لوړ او ځانګړي مقام  خاوند  او د معاصرو شاعرانو په لومړني صف کې د ودرېدو حقدار دی۰ د شاکر صيب په شاعرۍ کې مونږ د کمال او جمال ډېر څرکونه او نښې ليدلای او موندلای شو او دده په هر کلام کې  لوړ تخيل او رنګين احساس د لوستونکو زړونه تسخيروي او ژور اغيز پرې کوي۰ شاکر صيب تل د خپل قام او ولس په درد دردېږي او شپه او ورځ د پښتون ولس د ښېګڼې، سوکالۍ او پرمختګ اندېښنې او فکرونه ورسره  لکه د سيوري ملګري وي او نوموړی خوب او ارام ته نه پرېږدي۰  شاکر صيب وايي: دا پښتانۀ چې ورځ په ورځ بې پښتو کېږي داسې نور هر څۀ پرېږدئ اوس ددې خبرې غم پکار دی او په يو بل ښکلي   او له پند او نصيحت نه په ډک شعر کې خپل قام او خلکو  ته د ژوند دتيرولو ګټورې او ښې لارې په ګوته کوي  او د سياسي بصيرت، بيدارۍ او ويښتيا په لور ېې هڅوي او داسې وايي: په دروغــژنـــو پـــه رهـــزنو، غلـــو يقيـــن مه کوئ نور خدای ته اوګورئ د خپل ارمان توهين مه کوئ په پښتنــو کښې خو ځه خېر دی قـبيلې خوند کوي په سړيتوب کښې خو سړو دا تور او سپين مه کوئ که دغه مړي د چــا هېـــر شـو خـو جـو هر څۀ لاړۀ چې ماښام مه کوئ، جمعه مه کوئ ، تلين مــه کوئ اوس د دليــل د حــــوالــــې او د ثبــــوت دور دی هســــــــې خـــــبرې د چــــراغِ الـه دين مــــه کوئ د روح جذبـــه د ګـــور په مړو کښې هم نۀ سړېږی هر څۀ کوئ خــــو سـپکاوی د چا د ديــــن مه کوئ نۀ پـــه ائيــــن پوهېـــږئ نۀ په ائيـــــــــنه پوهېږئ هســــې قيـــصې د ائـــينې او د ائيـــن مـــه کــوئ د ښاغلي شاکر په شاعرۍ کې فني ښايستونه او ادبي نوښتونه له ورايه ځلېږي او د وينا رنګين خيال، ژوندی احساس او سندريزه رواني  يي لوستونکي ځان ته راکاږي او ژور اغېز او تاثير پرې کوي۰  وګورۍ دا شعر له څومره ادبي رنګونو او ځانګړنو  ډک دي او د لوستونکو زړونو ته په څومره اسانۍ لار پيداکوي: چـــــې هر کلـــــــه بـــه ما د ژوند سندرې يادولې هـــــوا بـــه راتـــه ستــا د خــــولې خبرې يادولې آ غونډې غونډې تورې تورې ښکلې ښکلې څه وي د ښار یــــوې جیـــنۍ راتــــه ګورګـــورې يادولې چـــــې کلــــه به فضـــا د الــــوتو دپـــاره ښه وه چرګـــــوړو بــــه د بـــاز مـــاتــــــې وزرې يادولې بابا بـــه خپل اولاد ته هـــره ورځ په مـــړه خېټه پشـــــانتـــــې د سبـــــق خپـــلې نــــهرې يادولې زما سره نور څـۀ وو پــه لفظـونو مې لاس بر وو په شــعر کښـې مې د ژونــد لوړې ژورې يادولې شاکره اننګــــو کښـې بــه ېــې پټه شان خندا وه اکثر به ېې پـــه قصـــــد خپلې ملګـــرې يادولې د ښاغلي شاکر شاعرۍ له بېلابېلو هنري ښکلاوو رنګ اخيستی او هر لفظ ېې د فن په عنبرين خم کې لمبېدلی دی د ښې موضوع او ارزښتمن مضمون ټاکلو د نوموړي کلام د لوړو خيالونو بام او د رنګين تخيل تل ته رسولی چې لوستونکي ځانته راکاږي او پر زړونو ېې ژور اغيز کوي۰ وګورئ په لاندې غزل کې ښکلي خيال او په زړه پورې فکر د ښاغلي شاکر کلام ته څومره خواږه وربښلي دي  او هغه ېې زړه ناستی  او د لوستونکو د خوښۍ وړ ګرځولی دی: د محـــــــبت د مرتبـــــــې دنـیيـــــــــــا ته پته نشته زما پــــــــه زړۀ چــــــې څــۀ تېرېږي چاته پته نشته دا په دې چوک کښې چې کوم سړے د لوګې مړ دی الميــــــــه دا ده چــــې ددې باچــــا تـــــه پته نشته دې فيصلې ته به څــوک څۀ رنـــګه انصاف اووايي چې د يو جــــر م د سړي ســـــزا ته پتـــــه نشـــته په ســوتر زمکه باندې حق د بادشـــاهۍ نــۀ لـــرې نرخ د اسـمانه پــــورې لاړو تـــاتـــه پتـــه نشـــته د يو سړې نـــه مـرور يمـــه خو دومره پټ چــــې ددې خــــــبرې مـې د زړۀ درزا تـــــــــه پتــه نشته زۀ چې په تا باندې میئن یم ټــــــول جهان خبر دی تۀ چې پـه مـــا باندې میئن یې مـــاته پتـــــه نشته د وږو، تږو شـــوکه ، غــلا تيارې تـــه هـــم پته ده د مړو ، پټو شــوکه ،غلا رڼــــا تـــه پتــــه نشــته د جانان څنګ ته الــــواتۀ بـــه هنر هم غواړي خــو شـــــاکره ســـتا د ارادې هــــوا تـــه پتـــه نشـــته اقبال شاکر چې کله په خله ټولنه او چاپېريال کې نارواوي او ټولنېزې ناخوالې کتلي نو پټه خوله نه دی پاتې شوی بلکه ښه ښکاره او په ډېر جرات ېې  هغه په ګوته کړي او د خلکو پام ېې ورته رااړولی دی۰ شاکر صيب د شعر په بېلاېلو اصنافو کې شاعري کړې او خپله طبع ېې ازمایلې د خو د غزليزې شاعرۍ پله ېې له نورو رخو درنه او غوښن تر سترګو کېږي او د دده په وينا کې ځانګړي او ارزښتمن ځای لري۰ اوس د دې دنيــا د دې جذبو پــه حقــــلـــه خيال څۀ دی ژوند څۀ دی،جنون څۀ دی،جانان څــــۀ دی،جمال څۀ دی دی چې دا بد رنــګه دی په دې کښـــې ددۀ عېــب څۀ دی تۀ چې دا خوش رنګه ېې په دې کښې سـتا کمال څۀ دی ټـــول حســـن دې دې يـــوې نقطــې ته راټـــول کړے دی ســتا د وښـــکي خواتـــه د رنجـــو دا نرے خـــال څۀ دی چار چاپېـــره ګورم ټـــول جهـــان راتـــه پاســــتر ښکاري ځان ته مـــې پام نشتــــه چې زمـــا صورتِ حال څۀ دی يو خوا تـــه په شــمار رنګــونه بل خـــواته بېـــشماره دي ستا د مينــــې ټال تـــه د اسمان د بــــوډ ۍ ټــال څۀ دی ما د انــــا غـــــرونه هــــم پـــــه مينـــــــه نــــړولـــي دي اوس زمونږ په منځ کښې دا کچه غوندې دېوال څۀ دی مونــږ د بــې حسۍ، بــې ضمــــيرۍ پـــه بـام ولاړ
