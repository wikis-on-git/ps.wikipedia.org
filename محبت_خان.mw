'''محبت خان''' (۱۷۵۰ زېږدي [[کال]]، [[روهیلکهنډ]] - ۱۸۰۹ زېږدي کال، [[هند]] اتهرپردیښ) د [[پښتو ژبه|پښتو ژبې]] [[ليکوال]] او [[شاعر]] وو.  

== مخينه == 
نواب محبت خان پر ۱۷۵۰ زیږدي کال په روهیلکهنډ کې زیږیدلی وو. نواب محبت خان بړیڅ د شهید حافظ الملک حافظ رحمت خان بړیڅ (۱۷۷۴ زیږدي کال مړ) زوی وو. هغه د خپل پلار د مړینې پر مهال ۲۴ کلن زلمی وو. د محبت خان د پلار تر وژل کېدو رووسته د هغوی کورنۍ له قدرت او شتمنۍ دواړو بې برخې شوه، خو دغې مایوسۍ او بدبینۍ ته تسلیم نه شو او د پلار تر مړینې وروسته لکهنو ته ولاړ او هلته اوسیده. هغه یو زړور، غیرتي او په [[پښتو]] او [[پښتونواله]] ټینگ ولاړ پښتون وو. نوموړی په پښتو، پارسی، اردو، هندي، عربي او [[سانسکرېټ]] ژبو پوهېده او په پښتو، پارسي، اردو، هندي او عربي ژبو کې یې شاعري کړې ده.

حافظ رحمت خان د [[هند]] په روهلکنډ کې مستقل حکومت چلاوه. 
نواب محبت خان بړیڅ د هند د روهليکنډ د سیمي نواب د پښتو قاموس ریاض المحبت په لیکلو سره د پښتو ادب [[ژبدود]] او [[وییښود]] (لغت ښودنې) بنسټ کېښود.


نواب محبت خان بړیڅ دپښتو ژبې ښه شاعر وو. هغه په پښتو اشعارو کې د هندي سبک پیرو وو. د هغه د پښتو ژبې دیوان چې (دیوان محبت) نومېږي، خطي نسخې د هند د [[رامپور]] او د برتانيا د بودلیان په کتابتونونو کې خوندي دي.

==د شعر بېلگې== 

د نواب محبت خان د دیوان ځینې پښتو شعرونه:

الهي آه او ناله د محبت را -
اور د مينې پر کاله د محبت را 

لکه [[گل]] په غم د عشق مې ځيگر خون کړه -
داغ په زړه لکه لاله د محبت را

تشنه لب د مى د مينې هر نفس يم -
په کرم يوه پياله د محبت را

د یوه بل شعر بیلگه: 

امتياز ظاهر د پاک وي له ناپاکه -
په هېڅ شان به آيينه نه شي څپياکه

ته ناحق په ما کينه کړې کينه ناکه -
په کينه به آيينه نه کړې ته پاکه

نواب محبت خان بړیڅ په پارسي ژبه کې د(اسرار محبت) په نامه یوه پارسي بولـله (قصیده) او همدا راز د پارسی ژبې د قواعدو یوه لغتنامه لري چې (آمد نامه ) نومېږي. دا هم د هغه د پارسی شعر یوه بېلگه:

دست شوقم گر چنین سوی بیابان میرود -
چاک هردم از گریبان تا بدامان میرود

پیچ وتابم از جنون گر نیست خاک من چرا -
گرد بادي میشود وسوی بیابان میرود

دا هم د نواب محبت خان بړیڅ د اردو کلام یوه بېلگه:

نی زر نه زور نه یار آشنا کا نام -
رکهتی هین ابني پاس صنم هم خدا کا نام

ظالم کهون مین یاکه ستمگار همدمو -
کیا پوچتهي هو مج سی تم اس بیوفا کا نام

دا هم د نواب محبت خان بړیڅ د عربي ژبې د اشعارو یوه بېلگه:

اذالم یبق فی الاسلام اثار -
جری من مقلتي دمع کا انهار

فقلت لهاتف من یظهرالدین -
فجاء الصوت سلطان الجهاندار

==مړینه== 

نواب محبت خان بړیڅ پر ۱۸۰۹ زېږدي کال د ۵۹ کلونو په عمر د هند د اتهر پردیښ په منځۍ (مرکز) [[لکهنو]] کې ومړ او وزیر باغ ته نږدې په کشور گنج هدیره کې خاورو ته وسپارل شو. اروا دې يې ښاده او [[جنت]] دې يې ځای وي.        

==ليکلي او چاپ شوي نښيزونه يې== 

  علمي او ادبي کارونو ته یې ملا وتړله.    د پلار له مرگه په راوروسته عمر کې یې، چې په لکنهو کې اوسېده، په پښتو، فارسي او اردو کې د شعر دیوانونه تدوین کړل او د ریاض المحبت مشهوره ډکشنري یې تالیف کړه. د ده له سرگذشته الهام اخلو چې انسان د خپلو ترخو خاطرو په کنډوالو باندې د خپل همت او محبت په مټ، د کامیابۍ دنگه ماڼۍ درولای شي. استاد زلمی هېواد مل چې د محبت خان پښتو دېوان یې د چاپ جوگه کړی دی، په دیوان باندې په خپله سریزه کې لیکي: ( داسې ښکاري چې نواب محبت خان په لکنهو کې له استوگن کېدو وروسته ټول ژوند د کتابونو په مطالعه، لیکلو، لوستلو او شعر ویلو تېراوه؛ له شاعرانو، ادیبانو او علماوو سره یې ناسته ولاړه او مراوده وه او د لکنهو په علمي او ادبي محافلو کې محشور و. ) استاد هېوادمل په یوه بل کتاب کې( په هند کې د پښتو ژبې او ادبیاتو د ایجاد او ودې پړاوونه) د محبت خان په باره کې کښلي دي چې په هند کې د دولسمې هجري پیړۍ د وروستیو کلونو او د دیارلسمې پیړۍ په اکثرو ادبي تذکرو کې د نواب محبت خان ذکر راغلی دی او گردو تذکره لیکونکو  یې د ښو اخلاقو او فضل او دانش یادونه کړې ده.


==اخځليک== 

۱- https://www.nunn.asia/61396/61396/ 

۲-
