عبدالروف خادم په افغانستان کې [[د عراق او شام اسلامي دولت ]](داعش )ډلې لوړپوړی مسوول وو.
==مخینه==
ملا عبدالرووف خادم د عبدالقیوم زوی په (       ) کې  د [[هلمند ولايت]] د [[کجکي ولسوالۍ]] د آذان  کلي   د علیزیو په ټبر کې دنیا ته راغلی .

==زدکړه==
خپلې لومړنۍ دیني زده کړې یې په [[هلمند ولايت]] او یو څه یې د ډیورنډ کرښې هاخوا په کوټه ښار کې ترسره کړې وی.

==ژوند او دندی==
ملا عبدالرووف خادم د [[د طالبانو اسلامي غورځنگ]] د واکمنۍ پر مهال له مهمو جنګي قوماندانان څخه و. عبدالرووف خادم پر ۱۳۷۵ کال کې کله چې [[کابل]] د [[د طالبانو اسلامي غورځنگ]] له خوا ونیول شو، د مرکزي قول اردو قوماندان او تر دې وروسته د [[هرات]] ولایت د قول اردو قوماندان پاتې شوی دی.
د [[د طالبانو اسلامي غورځنگ]] د واکمنۍ د سقوط پر مهال په [[کندوز ولايت]] کې یې پوځی غونډ درلود او تر ډېره د [[فرخار ولسوالۍ]] درې په جبهه کې مېشت و، چې بیا وروسته پر افغانستان د امریکایانو د برید پر مهال کله چې شمالي ولایتونو سقوط وکړ، نو په [[کندوز ولايت]] کې د [[عبدالرشيد دوستم]] د جنګیالیو له خوا ونیول شو او بیا قلعه جنګي ته انتقال شو او له هغه ځایه [[ګوانتناموټاپو]] ته ولېږدول شو.
ملا عبدالرووف خادم پوره ۷ کاله په [[ګوانتناموټاپو]] کې بندی وو او  ۲۰۰۹ زیږدیز کال کې  له دې زندان څخه ازاد او [[کابل]] ته راوستل شو، چې د [[کابل]] حکومت تر څارنې لاندې و. خو نوموړی له کابله په تېښته بریالی او د ډیورنډ کرښی ها خوا د کویټې ښار ته  ولاړ، چې  هلته د طالبانو د پوځي کمېسیون مرستیال وټاکل شو. تر هغه وروسته د هلمند په ګډون د څو ولایتونو د مسوول په توګه هم دنده ترسره کړې، چې بالاخره د طالبانو له خوا له خپلې دندې ګوښه  شو.
عبدالرووف خادم د ۱۳۹۳لمریز کال د مرغومي په میاشت  کې [[د عراق او شام اسلامي دولت]](داعش) دجنګیالیو له لوری په افغانستان کې ددغې ډلې مرستیال وټاکل شو.

==مړینه==
د ۱۳۹۳ لمریز د سلواغې میاشتې ۲۰ مه نېټه غرمه مهال شا وخوا ۱۲ بجې د [[هلمند ولايت]] د [[کجکي ولسوالۍ]] په اذان سیمه کې د بهرنیو ځواکونو د بې پیلوټو الوتکې له خوا په نښه او ووژل شو.
