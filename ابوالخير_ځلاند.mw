
'''ابوالخیر ځلاند''' ([[زوکړه]] د ۱۹۳۹ زېږدي [[کال]] [[جون]]، [[کوټه]] - [[مړینه]] د ٢٠١٤ ز کال د [[جنوري|جنورۍ]] ٧،کوټه) د [[افغانستان]] يو [[پښتو ژبه|پښتو ژبی]] [[لیکوال]] او [[شاعر]] دی. 
  
 
==مخينه== 

ارواښاد ابوالخير ځلاند د ١٩٣٩ع کال په جون کې د کوټې ښار شمال لوري ته په پروت (سره غوړګۍ) نومي کلي کې زېږیدلی و، د پلار نوم يې اميرجان او  په خټه بازى کاکړ و.


 ښاغلی ابوالخیر ځلاند د سویلي پښتونخوا په نوموتو شاعرانو او لیکوالو کې حساب و او همداراز د پاکستان راډیو د نطاق او لیکوال په دنده هم پاته شوی.
ارواښاد ځلاند تر شا اوه چاپ آثار پر ايښي دي،  د عمر خیام د څلوریزو منظومه ژباړه، د متلونو قصې (دوه ټوکه)،خيرالدوام د صالح محمد تاجک پر قلمي نسخه تحقيق، تعليقات او لمنليکونه، انګۍ( د نيمې نړۍ فرياد د پښتنو مېرمنو د ژوند هينداره)، د کسې لمر (د علامه عبدالعلي اخوندزاده پر ژوند او فن څېړنه) او همداراز زه تنکۍ غوټې يم (د کوچنيانو لپاره شعرونه). 
ویل کېږي،چې د نوموړي څو نور آثار لا ناچاپه هم پاته دي.
ابوالخير ځلاند له اوږدې مودې راهيسې په کوټه ښار کې د شالدرې په سېمه کې ژوند کاوه. چې بالآخره تېره شپه  د ٢٠١٤م کال د جنورۍ پر ٧مه نېټه له نړۍ وکوچېد  او نن په خپل پلارني کلي کې خاورو ته وسپارل شو.
د نن ټکی آسیا ویب پاڼې همکار چې ښاغلی ځلاند یې له نیږدې لیدلی او ورسره یې ادبي بانډارونه کړي، نوموړی یو متدین علمي او ادبي شخصیت ښيې او په وینا يې د نوموړي تر ټولو غوره ځانګړنه دا وه چې په هره جنازه او فاتحه کې به یې په خورا لوړ غږ او جرأت سره مرثیه (ساندې) له یاده ویله. 

==مړينه== 

د چهارشنبې په ورځ په کوټه کې مېشت لیکوال،شاعر او ویاند ابوالخیر ځلاند د څلور اویا کلونو په عمر له نړۍ سترګې پټې کړې.   

==اخځليک== 
۱- https://www.nunn.asia/9111/%D9%84%DB%8C%DA%A9%D9%88%D8%A7%D9%84-%D8%A7%D9%88-%D8%B4%D8%A7%D8%B9%D8%B1-%D8%A7%D8%A8%D9%88%D8%A7%D9%84%D8%AE%DB%8C%D8%B1-%DA%81%D9%84%D8%A7%D9%86%D8%AF-%D9%88%D9%85%DA%93/ 

۲- 

[[وېشنيزه:پښتانه شاعران]]
