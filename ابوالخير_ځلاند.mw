{{ويکيسازنه}}
زموږ معاصرو ادبي تذکرو د ابوالخير په نامه تر اوسه پورې يکي يو [[شاعر]] هم په موږ نه دى پېژندلى. يو ابوالخير چې تخلص يـې ځلاند دى، زموږ محترم او مشفق دوست دى، چې اوس هم حيات دى او د اوږده عمر خواست يـې کوم.
دغه ابوالخير چې متاسفانه موږ يـې د څه اثارو له لاسته راوړلو څخه لا تراوسه محرومه يو. خو البته موږ دلته د ده دېوان د هغې يوې شلېدلې پاڼې په ذريعه معرفي کوو، چې ما ته د پښين د ناوې د لمړانو د کلي د ارواښاد مولوي رحيم گل لمړ کاکړ په کتابتون کې هغه وخت په لاس راغله، کله چې زه د خپلې څېړنې او موندنې د سفر پر وخت د هغو کلي ته ورغلى وم.
له دې يکي يوې پاڼې څخه داسې څرگندېږي، چې دا له يوه بشپړدېوان څخه راجلا شوې وي، ځکه چې د پاڼې پر څنډه د نوموړي مولوي دغه يادښت خوندي دى: "اين کتاب در ملک مولوى رحيم گل"
له ډېرې هڅې سره –سره بريالى نه شوم چې ددغې يوې پاڼې د دېوان اصلي خطي نسخه لاسته راوړم، خو شايد چې قدرت ته دغه منظوره وه، چې د همدغو پاڼو په موندلو دې دى د تل لپاره په پښتو ادبياتو کې د يوه خوندور شاعر په توگه خوندي شي.
دغه پاڼه ډېره زړه په ژړبخون پخواني کاغذ، په تور خط ليکنه لري، چې قدامت ځنې اټکلېږي، خو د نويو څېړنيزو اصولونو (Modren Reasarch Method) په اړه بېخي هېڅ اټکل نه شم کولاى، چې په کوم وخت او په کوم ځاى کې دې د چا په لاس ليکل شوې وي، په خپله دې د ابوالخير په لاس ليکل شوې وې، که د کاتب. په دغه دستياب متن کلام کې څه داسې داخلي شهادت لاسته راځي، چې موږ دې دده د ژوندانه زمانه ځنې راوباسو او نه بل داسې څه خارجي شهادت موجود دى، چې د ده د اوسېدو، قام و نسب، عمر او نورو احوالو په باب استفاده ځنې وشي.
د (هـ) د رديف په دغه شلېدلې پاڼه کې د ابوالخير يو بشپړ او دوه نيمگړي شعرونه د يوه پاتې او د بل پيل راغلى دى.
ليکدود يـې پښتو پخوانى ليکدود دى او هغه د پخوانۍ املا مراعات يـې په پام کې نيولي دي، مثلاً:
{{شعر}}
{{ب|د کډو پشــان بـېمـغـز وجود مکړه|د انار پشا پر مغزه يک همان شه}}
{{دشعرپای}}

ډېر ځايونه بسته – بسته حرف ځنې پاته شوى وي، لکه په پورتني شعر کې چې د (پشان) "نون" ځنې پاتې شوى دى. ځينې ځايونه "الف" او ځينې ځايونه نور حروف ځنې پاته شوي دي او د هغه وخت له املا سره سم لفظونو ته په زوَر، زېر او نورو اعرابو حرکتونه هم ورکوي.
د ابوالخير له شعر څخه داسې معلومېږي چې دى خورا پوخ ژبى شاعر دى، شعر يـې ډېر پوخ، روان او د کلاسيکې دورې ښه نماينده شعر دى. د شاعرۍ فلک يـې د تشبېه، استعارې او حقيقي ښېگړو په ستورو خورا زيات ښايسته کړى دى. د ابوالخير پر شعر د تصوف رنـگ غالب دى او د پند و نصيحت په نمک يـې د شعر خوند ښه ډېر ورسم کړى دى. خو د حُسن او عشق په ناپايه بحر کې يې هم خپله بېړۍ روانه کړې ده:
{{شعر}}
{{ب|چې يـې مخ د سترگو واکړ ستا پر گلو|ته چې تېغ د مخ د آب تر غلاف کاږې}}
{{ب|د لاله غنچه په وينو کې غرقاب شوه |علامه د شهيدوالي زما په باب شوه }}
{{دشعرپای}}

ولې چې موږ د ابوالخير د شعر يکي يوه پاڼه په لاس کې لرو، نو لازمه گڼم چې د هغې پاڼې بشپړ نقل د ده د شعري بېلگې په توگه وړاندې کړم. لومړىمخ:

[[وېشنيزه:پښتانه شاعران]]
