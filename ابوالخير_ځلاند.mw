
'''ابوالخیر ځلاند''' ([[زوکړه]] د ۱۹۳۹ زېږدي [[کال]] [[جون]]، [[کوټه]] - [[مړینه]] د ٢٠١٤ ز کال د [[جنوري|جنورۍ]] ٧،کوټه) د [[افغانستان]] يو [[پښتو ژبه|پښتو ژبی]] [[لیکوال]]، [[شاعر]] او [[ژورناليست]] وو. 
  
 
==مخينه== 

ارواښاد ابوالخير ځلاند د ١٩٣٩ ز کال په جون کې د کوټې ښار شمال لور ته په پراته سره غوړگۍ نومي کلي کې زېږیدلی وو. د پلار نوم يې امير جان او په خټه بازى کاکړ وو.

ابوالخیر ځلاند د سویلي پښتونخوا په نوموتو شاعرانو او لیکوالو کې شمېرل کېږي. هغه ډېر کلونه د کوټې په دولتي راډيو او ټلويزون کې د ليکوالۍ دنده ترسره کړې ده.  

ځلاند په نثر او نظم کې اووه کتابونه ليکلي دی. د عمر خیام د څلوریزو منظومه ژباړه، د متلونو قصې (دوه ټوکه)، خيرالدوام د صالح محمد تاجک پر قلمي نسخه څېړنه، تعليقات او لمنليکونه، انگۍ (د نيمې نړۍ فرياد، د پښتنو مېرمنو د ژوند هينداره)، د کسې لمر (د علامه [[عبدالعلي اخوندزاده]] پر [[ژوند]] او فن څېړنه) او همدا راز زه تنکۍ غوټې يم (د کوچنيانو لپاره شعرونه). ویل کېږي، چې د نوموړي څو نور آثار لا ناچاپه هم پاته دي. 

ابوالخير ځلاند له اوږدې مودې راهيسې په کوټه ښار کې د شالدرې په سېمه کې ژوند کاوه. چې بالآخره تېره شپه  د ٢٠١٤م کال د جنورۍ پر ٧مه نېټه له نړۍ وکوچېد  او نن په خپل پلارني کلي کې خاورو ته وسپارل شو.
د نن ټکی آسیا ویب پاڼې همکار چې ښاغلی ځلاند یې له نیږدې لیدلی او ورسره یې ادبي بانډارونه کړي، نوموړی یو متدین علمي او ادبي شخصیت ښيې او په وینا يې د نوموړي تر ټولو غوره ځانګړنه دا وه چې په هره جنازه او فاتحه کې به یې په خورا لوړ غږ او جرأت سره مرثیه (ساندې) له یاده ویله. 

==مړينه== 

د چهارشنبې په ورځ په کوټه کې مېشت لیکوال،شاعر او ویاند ابوالخیر ځلاند د څلور اویا کلونو په عمر له نړۍ سترګې پټې کړې.   

==اخځليک== 
۱- https://www.nunn.asia/9111/%D9%84%DB%8C%DA%A9%D9%88%D8%A7%D9%84-%D8%A7%D9%88-%D8%B4%D8%A7%D8%B9%D8%B1-%D8%A7%D8%A8%D9%88%D8%A7%D9%84%D8%AE%DB%8C%D8%B1-%DA%81%D9%84%D8%A7%D9%86%D8%AF-%D9%88%D9%85%DA%93/ 

۲- 

[[وېشنيزه:پښتانه شاعران]]
