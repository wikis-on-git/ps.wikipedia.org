'''میرمحمد صدیق فرهنگ''' د سید حبيب مستوفي  زوی په ۱۲۹۴ لمریز کال چې د ۱۹۱۵زېږديز کال سره سمون خوري ،په کابل کې وزیږید . 
== مخينه ==
میر محمد صدیق فرهنګ یو نوموتی سیاستوال او د پاړسي ژبې نوموتی لیکوال دی . سياست ورته له پلار ه په آر ورپاته دی . محمد صديق فرهنګ په ۱۳۳۱ ل.کال د غویي میاشت په هغه لاريونونو کې برخه درلوده چې د وخت په ولسي جرګه کې د غلام محمد غبار او عبدالرحمان محمودي د نه برياليتوب په هکله ترسره کېده . د وخت د حکومت لخوا د همدې کړنو له شامته جېل ته وغورځېد . د بند څخه خلاسېدو وروسته د زېرمو او صخنايعو په وزارت کې د وزير د مرستيال په توګه او بيا د [[ډاکټر يوسف]] د مشاور په توګه وګومارل شو . 
===== د صديق فرهنګ سیاسي مخنيه او آندونه =====
په افغانستان کې ځنې کسان په دې ګروهه دي چې نوموړی د کمونيزم په چوکاټ کې د کیڼ لاسو په خوا ولاړ و او د مسکؤ پاله پلوی دی. همدا رنګه نوموړی د کمونيسټي وټې په ګروهو ولاړ هم و چې  دغه آندونه ېې د نوموړي په مقالو کې څرګندېږي . [[صباح الدین کشککي]] د مير محمد صدیق فرهنګ د آندونو په هکله داسې لیکلي :-
<blockquote>د کاروان مجله دفرهنګ سره تل مرکی کولی .  سربیره پر دا چی هغوی د کین لاسو څیړو په حیث پیږندل سوی وو خو د هغوی اقتصادی نظریی د یوه اقتصادی کار پو او ماهر په توګه ډیر د استفادی وړ وو. فرهنګ په هم هغه مرکو کی تل ویل چی د فیوډالانو او نیمه فیوډالانو  ترمنځ داړیکو په سبب ټول زمکی د واک وخاوندانو تر کنټرول لاندی بیله کړهڼی او بیله استفادی پاته سوی دی. د بل خوا تر کړهڼی لاندی زمکی هم په پوره توګه محصول نه ورکوی . کرونګرو ټول د خانانو تر استثمار لاندی  دی او په ډاده زړه کار نکوی . نو ځکه اقتصادی بڼی ویجاړه کیږی .</blockquote>
== زده کړه == 
مير محمد صديق فرهنګ د کابل ښار له استقلال لېسې څخه خپل د لومړنيو زده کړو بری لیک ترلاسه کړی . نورې لوړې زده کړې ېې ندي ترسره کړي .
== دندې ==
ښاغلي فرهنګ وروسته له دولسمه د افغانستان په ملي بانک کې په کار پیل وکړ. په ۱۳۲۷ل. کال کې ېې د کابل په [[بلدیه]] سيمې کې د دولسمې [[ناحيه|ناحیې]] د وکیل په توګه وټاکل شو . یو څوموده د کابل د بلدیی د معاونت دندی یی په غاړه درلوده . محمد صدیق فرهنګ په ۱۳۳۰ ل. کال کې  د وطن په نوم ونيزې ، مجلې د چلوونکي پازوال په توګه وټاکل شو. څه موده په بند کې و بيا وروسته د زېرمو او صخنايعو په وزارت کې د وزير د مرستيال په توګه او بيا د [[ډاکټر يوسف]] د مشاور په توګه وګومارل شو.

== چاپي اثار == 
د نوموړي ډیری مقالې د (روزګار ) په نوم يوې مجلې کې خپرې شوي. نوموړي د اسلام څخه وروسته د افغانستان د پېښلیک د درېيم ټوک ځینې برخو کې ګوتې وهلي او د کمونسټانو د واک په موده کې ېې د افغانستان او برتانیې تر واک لاندې د هند ، د اړیکو په باب هم پرله پسې مقالې لیکلي دي چې بيا د نوموړي د ورور په زيار د افغان او انګرېز د دوهمې جګړې په نامه د چاپ په ګاڼه پسولل شوي. امریکا کې د کډوالۍ پر مهال نومړي خپل اړين اثر چې د ( افغانستان په ورستیو پنځو پیړیوکې ) تر نوم لاندې کښلی ولیکه . لومړی پلا د حکیم سنایي د  چاپخونې له خوا په امریکا کې  او دوهم ځل لپاره د انجینير مایار نومي کس په مرستې سر له نوي په  پېښور کې چاپ شو او په ۱۳۷۱ لمریز کال کې د [[اسماعيلیه ګروهه|اسماعیلیانو]] له خوا د ایران دقُم په ښار کې چاپ او خپور شو .
== 
سرچينې ==
