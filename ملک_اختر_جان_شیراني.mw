'''ملک اخترجان شیراني'''(۱۹۳۰ ـ ۱۹۹۳) د شیراني قبیلې کړمانزی څانګې یو قومي مشر او ملتپاله سیاسي مبارز و.
[[دوتنه:ملک_اختر_جان_شیراني.jpg|بټنوک|ملک اختر جان شیراني
]]
{| class="wikitable"
! colspan="2" |شخصي معلومات
|-
!نوم
|ملک اخترجان شیراني
|-
!د پلار نوم
|ملک بهارخان شیراني
|-
!زوکړه
|۷ اګست ۱۹۳۰
|-
!زدکړې
|کړمه شیراني او [[ږوب]]
|-
!استوګنځی
|تحصیل شیراني ږوب ولسوالۍ
|-
!دنده
|دولتي چارواکی
|-
!تابعیت
|برېتانوي هند او بیا سهېلي پښتونخوا پاکستان
|-
!مړینه
|[[سهېلي پښتونخوا|۱۹۹۳]]
|-
! colspan="2" |عملي ژوند
|-
!کار/مسلک
|پښتون ملتپاله سیاسي مبارز
|}

== '''مخینه:''' ==
ملک اخترجان شیراني د سهېلي پښتونخوا په تاریخي سیمه شیراني کې پر ۷م اګست۱۹۳۰میلادي کال د کړمې په کلي کې د ملک بهارخان شیراني په کور کې زېږېدلی و. د نوموړي پلار ملک بهار خان یو فعاله قومي مشر و چې د ولس ستونزې به یې د جرګو مرکو له لارې  هوارولې. ملک اخترجان شیرانی لا ماشوم و چې د پلار له سوري څخه محروم شو خو بیا هم نوموړي د خپل ورور خلیفه میرخان شیراني په مرسته خپلو زدکړو ته دوام ورکړ. 

== '''زدکړې:''' ==
ملک اخترجان شیرانی خپلې لومړي زدکړې د خپل کلي له دولتي ښوونځي "ګورنمنټ پرائمري سکول کړمه" څخه بشپړې کړې او وروسته یې بیا د نورو زدکړو (تعلیم) لپاره د ږوب ښار ته مخه کړه او هلته یې خپلې پاتې زدکړې سر ته ورسولې او دولتي مامور شو.

== '''دندې:''' ==
نوموړی له زدکړو وروسته پر دولتي دنده وګمارل شو نوموړی د دولتي دندې په لړ کې د یو څه مودې لپاره د ږوب ولسوالۍ تحصیل مسلم باغ ته کډه شو او هلته یې خپله دنده ترسره کوله. نوموړي له دولتي دندې سره د پښتون ملتپال ګوند نشنل عوامي پارټۍ (NAP) وروسته د پښتونخوا ملي عوامي ګوند تر بېرغ لاندې خپله قامي مبارزه هم کوله ځکه ډېر ژر د سرکار له لوري له دندې څخه وځنډول(معطل) شو بیا له ډېرو هلو څلو وروسته پر یاده دنده بحال کړل شو خو څه موده وروسته بیا د تل لپاره له دندې  ګوښه کړل شو.

== '''سیاسي فعالیت:''' ==
ملک اختر جان شیرانی د ږوب له هغه لومړیو کسانو څخه وی چې په شیراني تحصیل کې یې ملتپاله سیاست ته مخه کړه او د '''نشنل عوامي پارټۍ (NAP)''' تر بیرغ لاندې یې قامي سیاسي مبارزه پیل کړه خو چې کله خان شهید عبدالصمد خان اڅکزي له باچاخان سره د اختلافاتو له سوبه نوی ملتپاله ګوند '''پښتونخوا ملي عوامي پارټۍ''' جوړه کړه نو ملک اختر شیراني له خپلو ملګرو سائیں کمال شیراني،  صوفي نورمحمد شیراني،  کمال الدین کمال شیراني، ملا نور محمد شیراني، غلام الدین شیراني او ملا دین محمد شیراني سره په ګډه په نوي ګوند کې غړیتوب تر لاسه کړ او وروسته یې بیا د ضلعي کمېټۍ غړی شو. نوموړی د سیاسي فعالیت له علت د سرکار له لوري له دولتي دندې څخه ګوښه کړل شو.

== '''مړینه:''' ==
ملک اخترجان شیراني په کال ۱۹۹۳ میلادي کې له دې نیمګړې نړۍ څخه د تل لپاره سترګې پټې کړې. 

== '''سرچینې:''' ==
