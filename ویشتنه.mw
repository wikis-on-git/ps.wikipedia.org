'''ویشتنه''' ''([[انگرېزي ژبه|په انگرېزۍ]]: Extrusion)'' یو د بڼې ورکونې تخنیک دی چې هر رنک بڼه او فورم اوبړنو توکونو ته ورکوي. جوړ شوي توکونه کېدای شي په منځ ډک او یا تش وي.
</div><div><div>مېتود څه د پخواني د بکرۍ (چقمقي) ټوپک د ویشتنې څخه رااخیستل شوی دی او بهیر یې هم څه هغې ته ورته دی. ټوپک له باروتو ډکېږي، اور اخلي، ګولۍ په میل کې د تراک یا رخنو په مرسته تاوېږي، کړندۍ کېږي او د ټوپک څخه وځي. دلته هم ماشین له اومه توکونو څخه ډکېږي. توکونه د زور سره اوبړن کېږي. د تراک پر ځای دلته د یوې برمې ډوله وسپنې په مرسته توکونه د میل خولې ته ورکښېکاږل کېږي، په خوله کې د غالب څخه تېر وځي، د غالب بڼه اخلي او بهر ته ویشتل (اړباسل) کېږي.  بیا د اوبو او سړې هوا سره سړېږي.
[[Afbeelding: Extrusion_process_1.png|thumb|400px|د ویشتنې بهیر (لومړۍ کړنلاره). 1 = د تاوونې ماشین, 2 = اومه توکونه, 3 = غالب, 4 = جوړ شوی توکی]]
</div><div>په دوم ډول کې اومه توکونه مخ له مخې اوبړن شوي وي نو بیا یې یوازې غالب ته ورکښېکاږي او نور چار یې د لومړۍ کړنلارې په ډول مخ ته وړل کېږي.  </div><div><br>
</div><div>لومړنۍ کړنلاره په ځانګړې توګه د پلاستیک د توکونو د جوړونې له پاره کارېږي. دوهمه د وسپنې، المونیم، کوټو او داسو نورو په پار کاروي. د یادونې وړ ده چې ویشتنه نه یوازې د پلاستیک او فلزاتو د جوړونې په موخه کارېږي خو د کار ساحه یې ډېره غټه ده. </div></div>

== کارونځ ==
د ویشتنې کړنلارې په دغو برخو کې کارېږي: 
* د ترموپلاستیکي شیانو په جوړونه کې. لکه: د پلاستیک د کړکۍ - ورونو او د هغوی چوکاتونه، د اوبو بېلابېل نلونه، د برېښنا کانالونه چې سیمونه په کې پټوي او په داسو نورو کې.
* وسپنیز شیان. لکه: کړکۍ او د هغوی چوکاټونه، هر ډول سیخونه او میلې.
* د خوړلو شیان. د ساری په دول: کوفتې، د اوړو شیان لکه مکروني، 
* د نورو شیانو په جوړونه کې لکه سابون.

== سرچینې ==
* کړکۍ په ودانۍ کې (ودانیز کتاب)
* د ویکي پاڼې


[[وېشنيزه:تخنیکي کړنلارې| ]]
[[وېشنيزه:د ودانۍ توکونه]]
