'''ډګر جنرال خدایداد''' (۱۳۳۴ ه - ) د [[افغانستان]] د نیشه یي توکو سره دمبارزې وزیر دی.

ښاغلي خدایداد په کال ۱۳۳۴ هجري لمریز کې د [[د روزګان ولايت|روزګان ـ ارزګان]] په ولایت کې نړۍ ته سترګې پرانیستې، لومړنۍ زده کړې یې دشهرستان په ښوونځي او ثانوي زده کړې یې د [[کابل]] په  پوځي عالي ښوونځي کې سرته ورسولي.

جنرال خدایداد خپلې لوړې زده کړې دافغانستان په ملي اکاډمۍ، د [[هندوستان]] په پوځي اکاډمۍ او د [[مسکو]] دفرونزای په پوځي اکاډمۍ کې ترسره کړې دي.

جنرال خدایداد له ۱۳۵۶ هجري لمریز کال څخه تر ۱۳۷۱ هجري لمریز کال پورې د افغانستان دملي اردو په لیکو کې و چې په پوځي لوړو پستونو کې یې هم دنده ترسره کړې او د ۵۲ مډالونو او نښانونو په ترلاسه کولو بریالی شوی دی. 

ښاغلی خدایداد په کال ۱۳۷۱ هجري لمریز کې دمجاهدینو په لومړني حکومت کې  دملي امنیت دوزیر په توګه وټاکل شو. لږ وروسته یې له دغې دندې استعغا وکړه او د [[بریتانیا]] هېواد ته یې سفر وکړ او هلته یې دمهاجرینو په منځ کې په سیاسي فعالیتونو پیل وکړ. 

جنرال خدایداد په ۱۳۸۴ هجري لمریز کې له نیشه یي توکو سره دمبارزې دوزارت دمعین او په کال ۱۳۸۶ هجري لمریزکې ددغه وزارت دسپرست په توګه وټاکل شو.

ښاغلی خدایداد په کال ۱۳۸۷ هجري لمریزکې دافغانستان داسلامي جمهوریت دجمهورریس لخوا ولسي جرګې ته له نیشه یي توکو سره دمبارزې دوزیر په توګه معرفي چې دخلکو داستازو لخوا دباور دراې له ترلاسه کولو وروسته تر دې مهاله پر دغه څوکۍ کار کوي. 

ښاغلی خدایداد په [[پښتو]]، [[دري]]، [[انګلیسي]] او [[روسي]] ژبو پوهیږي.



[[وېشنيزه:هزاره]]
[[وېشنيزه:افغانان]]
[[وېشنيزه:هزاره سياستوال]]
[[وېشنيزه:افغان سياستوال]]
[[وېشنيزه:افغان وزيران]]
