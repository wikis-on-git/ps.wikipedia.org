{{Infobox person}}

راجر وېلیمز (نږدې د ۱۶۰۳ ز کال د ډېسمبر په ۲۱ په انګلستان کې زېږېدلی او د ۱۶۸۳ ز کال د جنوري د ۲۷ او د مارچ تر ۱۵مې نېټې پورې مړ شوی) یو امریکایي پیورتان (پروتستانت) عیسوی ملا، مجتهد او لیکوال و چې پروېډنس پلنتېشن/Providence Plantations (د ایلنډ روډ په مستعمره کې د امریکايي اروپایانو لومړنی دایمي استوګنځی) یې رامنځته کړې، چې وروسته د پراویډنس په کروندو او د ایلنډ روډ په مستعمره بدل شو، د متحده ایالاتو د روډ ایلنډ ایالت او د پراويډنس کروندې اوس د ايلنډ ایالت په نوم یادیږي. هغه له دولت څخه د کلیسا د جلا‌والي، مذهبي ازادیو او د امریکا له لرغونو اوسېدونکو سره د عادلانه چلند کلک مدافع و. <ref name=":5">{{cite encyclopedia|url=http://www.britannica.com/biography/Roger-Williams-American-religious-leader|encyclopedia=Encyclopaedia Britannica|title=Roger Williams (American religious leader)|access-date=5 February 2017|archive-url=https://web.archive.org/web/20170206105338/https://www.britannica.com/biography/Roger-Williams-American-religious-leader|archive-date=6 February 2017|url-status=live}}</ref><ref name="history">{{cite web|date=2009|title=Roger Williams|url=http://www.history.com/topics/roger-williams|url-status=live|archive-url=https://web.archive.org/web/20180127084102/http://www.history.com/topics/roger-williams|archive-date=27 January 2018|access-date=26 January 2018|website=History.com|publisher=A&E Television Networks}}</ref>

وېلیمز د پيورېتان مشرانو له خوا د ماساچوسېت له مستعمرې څخه ووېستل شو او په ۱۶۳۶ ز کال کې يې د پراوېډنس کروندې د پناه‌ځای په توګه رامنځته کړې. چې هغه يې د «عقیدې ازادي» ونوموله. په ۱۶۳۶ ز کال کې یې د امریکا په پراوېډنس کې د باپټېست لومړنۍ کلیسا جوړه کړه. وېلیمز د نیوانګلنډ لرغونې ژبې مطالعه کړې او د شمالې امریکا پر لرغونو ژبو د اوږدې مطالعې لومړنی کتاب يې په انګریزي ژبه خپور کړ. <ref>{{Cite web|url=http://www.abc-usa.org/what_we_believe/our-history/|title=Our History|website=American Baptist Churches USA|language=en-US|access-date=22 March 2017|archive-url=https://web.archive.org/web/20170404140106/http://www.abc-usa.org/what_we_believe/our-history/|archive-date=4 April 2017|url-status=live}}</ref><ref>{{Cite web|url=https://loc.gov/pictures/item/ri0188/|title=First Baptist Meetinghouse, 75 North Main Street, Providence, Providence County, RI|website=Library of Congress|access-date=12 January 2017|archive-url=https://web.archive.org/web/20170113140006/https://loc.gov/pictures/item/ri0188/|archive-date=13 January 2017|url-status=live}}</ref><ref>{{Cite book|last=Lawson|first=Russell M.|url=https://books.google.com/books?id=-5nYmCjtMcQC|title=Encyclopedia of American Indian Issues Today [2 volumes]|date=2013-04-02|publisher=ABC-CLIO|isbn=978-0-313-38145-4|pages=181|language=en}}</ref>

== د ژوند لومړي کلونه ==
راجر وېلمیز لندن ته څېرمه د ۱۶۰۲ او ۱۶۰۶ ز کلونو تر منځ زېږېدلی، چې ډېری تاریخ پوهان ۱۶۰۳ ز کال د هغه د زیږون د احتمالي کال په توګه په ګوته کوي. د وېلیم د زېږون کره جزیات نامعلومه دي ځکه د هغه د زېږون ریکارډ د سېنټ سپل‌کورس (تورلحد) کلیسا د سوځېدلو پر مهال د لندن په لویه اورلګېدنه کې له منځه لاړ. د هغه پلار جېمزوېلمیز (۱۵۶۲زېږون -۱۶۲۰ مړینه)، د سمېثفېلډ یو سوداګراو خیاط و او مور یې الېس پېمبېرټون (۱۵۶۴زیږون- ۱۶۲۰ مړینه) نومېده.     <ref>{{Cite book|last=Gaustad|first=Edwin S.|url=https://books.google.com/books?id=sjmeBMAiyNMC|title=Roger Williams|date=2005-05-15|publisher=Oxford University Press|isbn=978-0-19-976053-4|language=en}}</ref><ref>William Gammell, ''Life of Roger Williams, the Founder of the State of Rhode Island'', Boston: Gould and Lincoln, 59 Washington Street. 1854</ref><ref>Romeo Elton, ''Life of Roger Williams, the earliest Legislator and true Champion for a Full and Absolute Liberty of Conscience'', London: Albert Cockshaw, 41, Ludgate Hill. New York: G.P. Putnam London: Miall and Cockhaw, Printers, Horse-Shoe Court, Ludgate Hill</ref><ref>James D. Knowles, ''Memoir of Roger Williams the Founder of the State of Rhode-Island'', Boston: Lln, Edmands and Co. 1834 Lewis & Penniman, Printers. Bromfield-street.</ref><ref>Rev. Z.A. Mudge, ''Foot-Prints of Roger Williams: A Biography, with sketches of important events in early New England History, with which he was connected'', New York: Carlton & Lanahan. San Francisco: E. Thomas. Cincinnati: Hitchcock & Waldon. Sunday-School Department. (Entered according to Act of Congress, in the year 1871)</ref>

وېلمز په لږ عمر کې د معنوي حالت بدلون درلود چې پلار يې ورسره مخالف و، د یو نوې ځوان په توګه یې د وتلي حقوق‌پوه ښاغلي اېډوارډ کوک (۱۵۵۲-۱۶۳۴) تر نظر لاندې شاګردي وکړه او د چارټرهوس په ښوونځي کې يې د کوک په ملاتړ زده‌کړې وکړې. وېلمیز وروسته د کمبرېج پومبروک کالج ته لاړ، چېرته چې هغه د هنر په برخه کې په ۱۶۲۷ ز کال کې خپله لیسانس درجه ترلاسه کړه. وېلیم په کم عمر کې له لاتیني، عبراني، یوناني، هالنډي او فرانسوي ژبو سره بلدتیا لرله. <ref>{{acad||id=WLMS623R|name=Williams, Roger}}</ref><ref>Pfeiffer, Robert H. (April 1955). "The Teaching of Hebrew in Colonial America". ''The Jewish Quarterly Review''. pp. 363–73. {{JSTOR|1452938}}.</ref>

وېلیمز د انګلستان په کلیسا کې د خپلو زده‌کړو تر څنګ سپېڅلي احکام ترلاسه کړل، خو په کمبرېج کې پيوريتن شو چې په پایله کې يې د انګلیکن په کلیسا کې د خپلې لوړتیا چانس له لاسه ورکړ. هغه له کمبرېج څخه تر فراغت وروسته د ښاغلي وېلیم مشام کشیش شو. وېلیم د ۱۶۲۹ ز کال په اپرېل کې د لېډي‌جوان (کروموېل) برېنګټون خورځې جان‌وېلي ته د واده وړاندیز وکړ، خو هغې ونه مانه. وروسته په هم‌هغه کال کې هغه د پیورېټن د وتلي لیکوال، مبلغ کشیش ریچارډ بېرنارډ له لور ماري بېرنارډ (۱۶۰۹-۱۶۷۶) سره د لندن د ختيځ په څو مایلۍ کې د اېپينګ په ځنګله کې د های لېور په کلیسا کې واده وکړ. ماري او راجر دواړو ۶ ماشومان لرل چې ټول په متحده ایالاتو کې وزېږېدل: مري، فریبورن، پروېډنس، مرسي، دانیال او جوزوف. <ref>Barry, John M. (2012). Roger Williams and the Creation of the American Soul: Church, State, and the Birth of Liberty. New York: Viking. {{ISBN|978-0-670-02305-9}}. pp. 73-74, pp. 136-139.</ref><ref>{{cite web|url=http://www.womenhistoryblog.com/2007/10/mary-barnard-williams.html|title=Wife of Roger Williams: Founder of Providence Plantation|date=5 October 2007|access-date=5 November 2018|archive-url=https://web.archive.org/web/20181106004755/http://www.womenhistoryblog.com/2007/10/mary-barnard-williams.html|archive-date=6 November 2018|url-status=live|df=dmy-all}}</ref>

وېلیم په دې پوهېده چې د پيورېتن مشران نوې نړۍ ته د مهاجرت هوډ لري. هغه د مهاجرانو له لومړۍ ډلې سره یوځای نه شو، خو وروسته يې پرېکړه وکړه چې هغه نه شي کولی په انګلستان کې د لوی راهب وېلیم لاوډ تر واکمنۍ لاندې پاتې شي. وېلمز د انګلستان کلیسا مفسده او دروغجنه ګڼله او تر ۱۶۳۰ ز کال پورې د جلاغوښتونکو ځای ته رسېدلی و. وېلیمز او مېرمن یې د ليون برېسټول له لارې د بوستون په لور لاړل.  <ref>{{Cite web|title="A Brief history of Jacob Belfry" Page 40, 1888|url=http://www.mocavo.com/A-Brief-History-of-Jacob-Belfry-Sen-With-a-Sketch-of-His-Wife-and-Family-and-Their-Descendants-Containing-Also-an-Outline-of-Sherman-Genealogy-and-Biography/103056/48|url-status=live|archive-url=https://web.archive.org/web/20140305002139/http://www.mocavo.com/A-Brief-History-of-Jacob-Belfry-Sen-With-a-Sketch-of-His-Wife-and-Family-and-Their-Descendants-Containing-Also-an-Outline-of-Sherman-Genealogy-and-Biography/103056/48|archive-date=5 March 2014|access-date=28 February 2014}}</ref>

== په امریکا کې لومړي کالونه ==

=== بوستون ته رسېدل ===
د ۱۶۳۱ ز کال د فېبروري په ۵ یې د لیون ننتاسکېټ په سمندرغاړه کې، د بوستون له پيورېتین ښار څخه بهر لنګر وواهه. تر رسېدو وروسته د بوستون کلیسا وېلیمز ته دا فرصت ورکړ چې د کشیش جان وېلسون چې په مستعمره کې د خپلې مېرمنې د ملتیا لپاره انګلستان ته راګرځېدلی و پر تش ځای کې خدمت وکړي. وېلیم دا موقف ځکه رد کړ چې یاده کلیسا يوه نه جلا شوې کلیسا وه. پردې سربېره هغه ټينګار وکړ چې د [[راجر وېلیمز#%20ftn1|[1]]]لس فرمانونو د لومړي میز هېڅ ډول سرغړونه لکه بت پرستي، بت ماتونه، دروغي عبادت او کفر نباید مدني قضاوت د سزا وړ وبولي او افراد باید ازاد وي چې له خپلو بارونو څخه اطاعت وکړي. دا درې اوصول وروسته په ديني مسائلو کې د وېلیمز د ښوونو او لیکونو په اصلي اوصولو بدل شول. <ref>{{Cite book|last=Allison|first=Amy|url=https://books.google.com/books?id=1b5bAgAAQBAJ|title=Roger Williams|date=2013|publisher=Infobase Learning|isbn=978-1-4381-4450-4|language=en}}</ref><ref name="smith">{{cite news|last1=Barry|first1=John M.|date=January 2012|title=God, Government and Roger Williams' Big Idea|work=[[Smithsonian (magazine)|Smithsonian]]|url=https://www.smithsonianmag.com/history/god-government-and-roger-williams-big-idea-6291280/|url-status=live|access-date=27 January 2018|archive-url=https://web.archive.org/web/20180104131844/https://www.smithsonianmag.com/history/god-government-and-roger-williams-big-idea-6291280/|archive-date=4 January 2018}}</ref>

=== سالم او پلیموث ===
وېلیم د یو جلا غوښتونکي په توګه، د انګلستان کلیسا په نه جبرانېدونکي ډول مفسده بلله او باوري و چې د خدای د واقعي او خالص عبادت لپاره باید په بشپړ ډول ورڅخه جلا شي او نوې کلیسا رامنځته کړي. د سالم کلیسا هم جلاوالي ته تمایل درلود او هغه ته يې بلنه ورکړه تر څو د دوی ښوونکی شي. په ځواب کې يې د بوستون مشرانو په کلکه نیوکه وکړه چې له امله يې سالم خپل وړاندیز بېرته واخیست. د ۱۶۳۱ ز کال د اوړي له ختمېدو سره وېلیمز پلیموث مستعمرې ته کډه شو هلته هغه ته ښه‌راغلاست وويل شول او په غیر رسمي ډول يې له ملا/کشیش سره مرسته کوله. په پليموث کې هغه په منظم ډول تبلیغ کاوه. د مستعمرې د واکمن وېلیم برادفورډ په وینا د هغه ښوونې په ښه توګه تایید شوې وې. <ref>{{Cite book|last=Straus|first=Oscar Solomon|url=https://books.google.com/books?id=Sem-3dTbOwUC|title=Roger Williams; the Pioneer of Religious Liberty|date=1894|publisher=Century Company|pages=30|language=en}}</ref>

ويلیمز څه موده وروسته پرېکړه وکړه چې د پلیموث کلیسا په بشپړ ډول د انګلستان له کلیسا څخه بېله نه وي. پر دې سربېره د نارانګاست له لرغونو سور پوستو سره یې اړیکه د دې لامل شوې وه چې هغه د استعماري منشورونو باور تر پوښتنې لاندې راولي چې په قانوني توګه د سور پوستو د ځمکو اخیستل په کې شامل نه وو. وروسته والي براډفورډ ولیکل چې وېلیمز ځينې عجیب او غریب نظرونه درلودل چې د هغه او کلیسا تر منځ د نظر د ځينو اختلافونو لامل شول.  <ref>Quoted in Edwin Gaustad,''Liberty of Conscience: Roger Williams in America'' Judson Press, 1999, p. 28.</ref>

د ۱۶۳۲ ز کال په ډېسمبر کې وېلیم یوه اوږده تبلیغاتي پاڼه/شبنامه ولیکله، چې په څرګند ډول يې د پاچا منشورونه محکومول او له امریکايي سورپوستو څخه يې د اخیستلو پرته پر ځمکه د پېلموث حق له پوښتنې سره مخ کاوه. هغه همداراز تور ولګاوه چې د پاچا جیمز دا ادعا چې هغه لومړنی عیسوي پاچا دی او دا ځمکه يې کشف کړې، «کلک دروغ» دي. وېلیمز د ۱۶۳۳ ز کال په مني موسم کې سالم ته راستون شو او د کشیش ساموئل سکلېټون په واسطه د غیر رسمي مرستیال په توګه ورڅخه هرکلی وشو.  

=== حقوقي دعوا او شړل/تبعید ===
د ماساچوسېت خلیج چارواکي د وېلیمز راستنېدو څخه خوښ نه شول. د  ۱۶۳۳ ز کال په ډېسمبر کې هغوی نوموړی احضار کړ تر څو په بوستون کې عمومي محکمې ته حاضر شي، چې پر منشور او پاچا د تېري له امله له خپلې تبلیغاتي لیکنې څخه دفاع وکړي. موضوع حل شوه او تبلیغاتي لیکنه د تل لپاره ورکه شوه، په احتمالي ډول وسوځول شوه. د ۱۶۳۴ ز کال په اګېست کې وېلیمز د سالم کلیسا کشیشتوب پرغاړه واخیست او کشیش سکلېټون ومړ. د ۱۶۳۵ کال په مارچ کې هغه ته بیاځلي په عمومي محکمه کې د حضور امر وشو او بیا ځلي د محکې د جولای میاشتې په دوره کې حاضر شو تر څو د خپلو ناسمو او ګواښوونکو نظریو پر وړاندې ځواب ووايي. په پای کې محکمې له کلیسا څخه د هغه پر ګوښه کولو پرېکړه وکړه.<ref>LaFantasie, Glenn W., ed. ''The Correspondence of Roger Williams,'' University Press of New England, 1988, Vol. 1, pp.12–23.</ref>

== سرچينې ==
[[راجر وېلیمز#%20ftnref1|[1]]] د سپېڅلي کتاب اړوند د اخلاقو او عبادت اوصول چې په یهودیت او عیسویت کې اساسي رول لري، ژباړن.
