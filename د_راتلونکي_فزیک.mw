د راتلونکي فزیک: ساینس به د ۲۱۰۰م کال تر پایه د انسانانو برخلیک او ورځني ژوند ته کومه بڼه ور کړي


دا د ۲۰۱۱م کال یو کتاب دی چې د میچيو کاکو (Michio Kaku) په نامه نامتو الواکي فزیکپوه (Theoretical Physicist) لیکلی دی. د (Hyperspace) او (Physics of the Impossible) په نامه کتابونه هم همدې لیکوال لیکلي دي. په دې کتاب کې، میچيو کاکو د راتلونکو سلو (۱۰۰) کلونو په اوږدو کې د ټکنالوجۍ پرمختګ اټکل کړی دی. نوموړي په دې کتاب کې له سترو ساینسپوهانو سره د هغوی د څېړنو په اړه مرکې ترسره کړي او د طب، کمپیوټر، مصنوعي ځیرکتیا (artificial intelligence) او [[نانو تکنالوژي|نانوټکنالوجي]] اړوند پرمختګونو په اړه یې خپل لرلید ښودلی دی. دا د پنځو اوونیو لپاره د نیو یارک ټایمز (New York Times) د تر ټولو زیات پلورل شوي کتابونو په لسټ کې وو.


میچیو کاکو په دې کتاب کې لیکلي چې نوموړی په دې تمه دی چې د ۲۱۰۰م کال په اړه وړاندېینې به یې د فرانسوي لیکوال جولس ورن (Jules Verne) د ۱۸۶۳م کال د (Paris in the Twentieth Century) ناول په څېر بریالۍ وي.
