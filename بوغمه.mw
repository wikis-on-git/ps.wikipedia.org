[[دوتنه:Oedema.jpg|thumb|بوغمه]]
'''بوغمه''' په امريکايي انگريزي کې '''(Edema) ايډيما''' او په برتانيوي انگرېزي '''(Oedema) اوډېما''' بلل کېږي. پخوا د '''dropsy ډروپسي''' يا '''hydropsy هايډروپسي''' په نومونو هم پېژندل کېده. بوغمه د بدن په بين البيني فضاگانو کې او يا هم د پوستکي تر لاندې د مايعاتو غيرنورمالې راغونډېدنې ته وايي. په ټولگړي توگه، په نورماله حالت کې د بين البيني مايعاتو کچه د هوميوسټاتيک توازن له مخې  برابر ساتل کېږي، نو کله چې په بين البيني فضاگانو کې د حد نه ډېر د مايعاتو ترشح وشي او يا هم د مايعاتو د باندې وېستلو په کړنه کې کوم خنډ پيدا شي بيا نو همدا د بوغمې سبب گرځي. 

== د بوغمې ۵ اهم عاملونه ==
داسې پينځه عاملونه دي چې په بدن کې د بوغمې د جوړېدنې سبب گرځېدلای شي. 
#د [[هايډروسټېټيک فشار]] د لوړوالي په وخت کې، په پښتورگي کې اوبه او سوډيم په بېرته جذبېږي چې همدا بېرته پاتې کېدنه د بوغمې د غبرگون په توگه راڅرگندېږي.<ref>{{cite book | author = Kumar, Abbas, Fausto | title = Pathologic Basis of Disease, 7th edition | publisher = Elsevier Saunders | date = 1999 | location = China | pages = 122 | isbn = 0-7216-0187-1}}</ref>
#د وينې په رگونو کې د [[اونکوټيک فشار]] د راټيټېدنې په وخت کې. 
#د [[التهاب]] په وخت کې چې کله د وينې د رگونو شفافيت ډېرېږي نو په دې وخت کې هم بوغمه پېښېدونکې ده.
#د [[ليمفاوي سيستم]] له مخې د مايعاتو د وېستلو په لار کې خنډ بوغمې جوړوي.
#[[ووب]]ونو (انساجو) د اوبو ساتلو په ځانتياو کې بدلونونه هم بوغمه رامېنځ ته کوي.

==ميکانيزم==
د بين البيني فضاگانو د مايعاتو جوړېدنه [[د سټارلېنگ معادله|د سټارلېنگ معادلې]] د قوې له مخې اداره کېږي.<ref>Walter F., PhD. Boron. Medical Physiology: A Cellular And Molecular Approaoch, Elsevier/Saunders. ISBN 1-4160-2328-3.</ref> د وينې په رگونو کې د هايډروسټېټيک فشار، ووب ته د اوبو د ورننوتلو لامل دی. دا کړنه په ووب او د وينې په پلازما کې د پروټين د غلاظت توپير ته لاره هواروي او په نتيجه کې د پلازما د پروټينو لوړ اونکوټيک فشار د دې سبب گرځي چې اوبه له ووب نه د وينې د رگونو لور ته راوکاږي. د سټارلېنگ معادله وايي چې د مايعاتو د ليکاژ (څڅېدنه) کچه، د دوه قوؤ ترمېنځ د توپير او د اوبو په وړاندې د رگونو د دېوال شفافيت په توگه څرگندېدلای شي کوم چې د يوې قوې د تول د نابرابرۍ په توگه د مايعاتو د بهېدنې کچه جوتوي. د اوبو ډېر ليکاژ په کاپېلري او پوسټ کاپېلري وېنيولونو کې پېښېږي. دا په دې خاطر چې د همدې نومېدلو رگونو دېوالونه د نيم-شفافه مېمبرانونو نه جوړ شوي چې د پروټينو په پرتله د اوبو د وتلو توان يې ډېر دی.

== عامه بوغمه ==

== د بدن غړو ته اړونده بوغمه ==

==ځانگړو غړو ته اړونده بوغمه==
د بدن د ځينو ځانگړو غړو د التهاب په وخت کې بوغمه رامېنځ ته کېدلای شي، لکه د ستوني د التهاب، د پلو التهاب او يا د پانکراس التهاب دا ټول بوغمه رامېنځ ته کوي. د بدن ځينې نور غړي د ووبونو د خاص ميکانيزم له مخې بوغمه کېږي.
په ځانگړو غړو کې د بوغمې بېلگې:
:*[[مغزي بوغمه]] په ماغزو کې د سلولونو د خارجي مايع د راغونډېدلو په پايله کې رامېنځ ته کېږي. دا د زهرجن او غيرنورمال ميټابوليک دريځ او حالتونو لکه د سيسټېميک لوپس ناروغۍ په وخت کې هم راپېښېدلای شي. داسې حالت په ناروغ کې سربدالي او بې هوشي رامېنڅ ته کوي.
:* [[د سږو بوغمه]] هغه وخت پېښېږي کله چې د سږو د وينې په رگونو کې فشار جگېږي. د وينې په رگونو کې د فشار د لوړوالي سبب د وينې د بهېدو په بهير کې خنډ او بنديز دی. چې د سږو د وريدونو له لارې د خنډونو او بنديزونو د ليرې کولو لپاره فشار جگېږي. او بل سبب يې د زړه ا کيڼ بطن د ناسوبوالي له امله هم راپېښېږي. دا ډول بوغمه په لوړو سطحو کې او د کيميايي زهرجنو توکيو د تنفس کولو په سبب هم مېنځ ته راځي. د سږو د بوغمې د راپېښېدلو سره د ناروغ ساه لنډه لنډه کېږي. همدا راز په ناروغ کې د سږو په پوښل شوې پرده يا پليورا کې هم اوبلنه ماده راغونډېدلی شي.

:*کله چې د سترگو قرنيې د گلاوکوما په ناروغۍ اخته وي نو په هغو سترگو کې بوغمه هم راپېښېدلی شي، د کانجنکټيواټېس يا کيراټايټس او يا هم د سترگو د عمليات نه وروسته هم بوغمه رامېنځ ته کېږي. 

د بوغمې سببونه د بدن يوه غړي پورې نه دي محدوده او په عام ډول ټول بدن بدن کې هم د گڼو غړيو بوغمن کېدلو امکان هم شته. د ساري په توگه د زړه د حاد ناسوبوالي په نتيجه کې د سږو بوغمه، په پليورا کې د اوبلنې مادې راغونډېدنه، د نس ډډ بډ والی، او د بدن د خارجي اعضاؤ بوغمې ډېر راپېښېږي، چې په دغو ټولو کې د بدن د باندنيو غړو بوغمه، ناروغ ته د ډېره جدي روغتيايي ستونزه نه ده.<ref>{{cite journal |author=Cho S, Atwood J |title=Peripheral oedema |journal=Am J Med |volume=113 |issue=7 |pages=580–6 |year=2002 |pmid=12459405 | doi = 10.1016/S0002-9343(02)01322-0}}</ref>

د پوستکي د بوغمې عامې نښې د ماشې او غومبسې د چيچلو وروسته راښکاره کېږي. ([[wheal and flare]]), همداراز د ځينو زهري بوټو سره تماس لکه د پېچک زهر، او يا هم د لوېديځې څېړۍ زهر <ref> C.Michael Hogan (2008) [http://globaltwitcher.auderis.se/artspec_information.asp?thingid=82914 "Western poison-oak: Toxicodendron diversilobum"], GlobalTwitcher, ed. Nicklas Strömberg</ref> هم ځينې حساسيتي جلدي راپارېدنې رامېنځ ته کولای شي. خو دا وروستی نومېدلی بوټی بيا اکثراً د ''[[contact dermatitis]]'' سبب گرځي.

==بوغمه په بوټو کې==
بوغمه په بوټو کې هم پېښېږي او دا د بوټو په اورگانونو کې هغه غځېدلی پړسوب دی چې په اصلي توگه د ډېرو اوبو د راغونډېدنې په سبب رامېنځ ته کېږي. دا چې سلولي دېوال د ارتجايي سلولوز نه جوړ شوی نو په همدې دليل د ډېرو اوبو راغونډېدنه سلولوز د اوبو د فشار په سمت ټېلوهي او په بوټي کې ځرگنده بوغمه ښکاري.

==سرچينې==
{{reflist}}

==باندنۍ تړنې==
* [http://www.edema.co.il/page.asp?id=19 بوغمه- پړسوب - لاملونه، درملنه او نور تفصيل]
* [http://www.nlm.nih.gov/medlineplus/ency/article/003103.htm Medline پوهنغونډ - پړسوب]
{{عامې نښې نښانې}}
{{هېموډايناميک}}

[[وېشنيزه:طبي نښې]]
[[وېشنيزه:د مړينې سببونه]]
