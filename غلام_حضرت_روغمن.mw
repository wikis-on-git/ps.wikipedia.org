
'''غلام حضرت روغمن''' ([[زوکړه]] ۱۳۱۳ لمريز لېږدي [[کال]]، د [[ننگرهار ولايت]] - [[مړینه]] د ۱۳۸۶ ل ل کال د [[غويی (مياشت)|غويي]] مياشتې ۲۶) د [[افغانستان]] يو [[پښتو ژبه|پښتو ژبی]] [[ليکوال]] او [[شاعر]] وو. 
 
==مخينه== 

لیکوال او شاعر غلام حضرت روغمن د فقیر محمد زوی او د حاجي عبدالهادي لمسی، پر ۱۳۱۳ ل ل کال د ننگرهار ولایت د کوز کونړ (ښېوې) ولسوالۍ د شگې د یاسین بابا په کلي کې په یوه دینداره او روښانده کورنۍ کې وزیږید. پر ۱۳۲۸ ل ل کال يې د [[سيد جمال الدين افغاني|سید جمال الدین افغان]] د ښوونځی څخه فارغ شو او پر همدغه کال په کابل کې د لیلیه اقتصاد په لیسه کی شامل شو. د لیليه اقتصاد لېسه چې د [[عبدالحمید زابلي]] له خوا تمویل کېده، د وخت حکومت له خوا تجزیه شوه او د ابن سینا په منځني ښونځي بدله شوه. نوموړی د دغې تجزیې په پايله کې له کابل [[ښوونتون]] (دارالمعلمین) څخه فارغ او پر ۱۳۳۴ ل کال د ابن سینا په منځي ښوونځي کې د ښوونکي په توگه وگومارل شو. وروسته يې بیا د افغانستان په بېلابېلو ولایتونو کې دندې ترسره کړې. لکه په ۱۳۳۸ ل کال د ننگرهار ښوونتون کې د ښوونکي په توگه وگومارل شو. پر ۱۳۴۰ ل کال د ننگرهار ولایت د ښوونې او روزنې ریاست پلټونکی وو. پر ۱۳۴۳ ل ل کال د کونړ ولایت د ښوونې او روزنې مرستیال وو. پر ۱۳۵۳ ل ل د [[روزگان ولایت]] د پوهنې لوی مدیر شو او پر  ۱۳۵۱ ل ل کال [[نیمروز ولایت]] ته د پوهنی لوی مدیر په توګه واستول شو په (۱۳۵۷) کال کی د ښونی او روزنی د تالیف او ترجمی په ریاست کی د علمی او مسلکی غړی په توګه ومنل شو په دغه ریاست کی یی د (۱۷) کلونو د خدمت په موده کی د (۱۱۳) ټوکه پښتو درسی کتابونه د ګران افغانستان بچو ته د تالیف او تصحیح کړی په ( ۱۳۷۴) ل کال کی یی په خپله خوښه تقاعد واخیست او په (۱۳۸۱) ل کال د ښیوی ولسوالی د خلکو له خوا بیړنی لوی جرګی ته د استازی په تو ګه وټاکل شو استاد د خپل ژوند ډیره برخه یی د خپل وطن د بچیانو د روزنی لپاره تیره کړه هغه د ښونیز بهیر تر څنګ په ادبی بهیر کی هم فعاله ونډه لرله . 
لاندی اثار یی د ادبی ژوند ښی بیلګی دی.
چاپ شوی اثار یی
۱ : روغمن ار مانونه
۲ : د ماشوم ګلونه د ماشومانو لپاره شعری ټولګه چی مطبوعاتی جایزه یی هم ګڼلی ده.
۳ : تنکی هیلی د نهو شاعرانو ګډه شعری روزنیزه او ښونیزه ټولګه.
۴ : د لمر ترانی د ځلورو شعرانو ګډه ټولکه.
ناچاپ اثاریی
۱ : نړیوالی سولی ته لویه لار شعری ټولګه.
۲ : د ماشوم د ژوند لار روزنیز نثری ټولګه.
۳ : د ښونیز او تر بیوی مقالو نثری ټولګه.
ارواښاد په (۱۳۸۶) ل کال د ثور په (۲۶) نیټه د ورپیښی شوی ناروغی له امله له دی فانی نړی څخه سترګی پټی کړی. روح دی ښاد وی
