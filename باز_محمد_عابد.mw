[[انځور:BazMuhammadAbed.jpg|بټنوک|289px|باز محمد عابد]]
'''باز محمد عابد''' يو پښتون شاعر او ليکوال دی. نوموړی په ١٣٤٦ لمريز کال کې د [[ننگرهار ولايت]] د ثمرخېلو په کلي کې د شهزاده په کور کې زېږېدلی. 

== زده کړې ==
تر يولسم ټولگې پورې يې د ثمرخېلو په ليسه کې زده کړې وکړې خو په هېواد کې د انقلابي شرايطو او د وخت ناخوالو له امله زده کړې نيمگړې پاتې شوې او په ١٣٦٣ لمريز کال کې کډوالۍ ته اړ شو چې بيا وروسته له خپلې کورنۍ سره پېښور ته کډه شو او تر اوسه پورې د خپلې کورنۍ سره هملته اوسيږي. پېښور ته د کوچېدو وروسته د وټنيزو (اقتصادي) ستونزو له کبله ترېنه لوړې زده کړې پاتې شوې. خو د دغو ټولو ستونزو سره سره يې خپله پرله پسې مطالعه پرې نه ښودله او خپله تنده يې د جهادي ادب په ورځپاڼو او مجلو خړوبوله او بلاخره د استاد شاعر محمد صديق پسرلي سپيدې مجلې په دې وتوانيده چې په ده کې د شاعرۍ او ليکوالۍ تومنه پېدا کړي.

== ادبي ژوند ==
په ١٩٩٢ ع کال مې په شعر ويلو پيل وکړ او په ١٩٩٨ ع کال کې مې په داستان ليکلو پيل وکړ. په ١٩٩٤ ع کال کې د کاروان، نورالحبيب نثار او مصطفى سالک په گډون په دې وتوانيدو چې افغان ادبي بهير جوړ کړو. يوه کال مې د افغان ادبي بهير گذارشونه وليکل او درې کاله مې مسلسل بهير د سټيج چارې سرته رسولي دي. او تر هغې چې په پېښور کې وم د بهير د انسجام او مالي چارې مې پرمخ وړلې. د ٢٠٠٠ع کال د عرفان کلتوري مرکز څخه د خپريدونکى پښتو او فارسي درې مياشتنی سپيدې معاون په حيث مې دوه کاله کار کړى دى او د ٢٠٠٢ کال د مارچ په مياشت کې د بي بي سي راديو سره د نشراتو په برخه کې مې په کار پيل کړى چې لا تر اوسه دوام لري. تر اوسه مې دوه د شعرونو مجموعې چاپ شوي دي چې لومړۍ يې دنکريزو پاڼه نومېږي چې ناهيد کتاب خپرولو موسسې چاپ کړى دۍ. او بله ټولگه د لو دى د لونگو نومېږي چې د هيلې دوه مياشتنۍ مجلې ادارې چاپ کړې ده. يو ټولگه دلنډو کيسو مې د نامريي ځواک په نوم چاپ ته تياره ده او هم مې د افغان ادبي بهير دگذارشونو غورچاڼ ته گوتې تخنيږي.



[[وېشنيزه: پښتانه شاعران]]
