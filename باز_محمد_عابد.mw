[[انځور:BazMuhammadAbed.jpg|بټنوک|289px|باز محمد عابد]]
'''باز محمد عابد''' (۱۳۴۶ لېږديز لمريز [[کال]]، د [[ننگرهار ولايت]]) يو پښتون [[شاعر]] او [[ليکوال]] دی.  

==مخينه== 
باز محمد عابد په ١٣٤٦ لمريز کال کې د ننگرهار ولايت د ثمرخېلو په کلي کې د شهزاده په کور کې زېږېدلی دی. تر يولسم ټولگې پورې يې د ثمرخېلو په ليسه کې زده کړې وکړې، خو په [[هېواد]] کې د انقلابي شرايطو او د وخت ناخوالو له امله يې زده کړې نيمگړې پاتې شوې او په ١٣٦٣ لمريز کال کې کډوالۍ ته اړ شو چې بيا وروسته له خپلې کورنۍ سره [[پېښور]] ته کډه شو او تر اوسه پورې د خپلې کورنۍ سره هملته اوسېږي. پېښور ته تر کوچېدو وروسته د وټنيزو (اقتصادي) ستونزو له کبله ترېنه لوړې زده کړې پاتې شوې، خو د دغو ټولو ستونزو سره سره يې خپله پرله پسې مطالعه پرې نه ښوده او خپله تنده يې د جهادي ادب په ورځپاڼو او مجلو خړوبوله. بلاخره د استاد شاعر [[محمد صديق پسرلی|محمد صديق پسرلي]] سپېدې مجله په دې وتوانيده چې په ده کې د شاعرۍ او ليکوالۍ تومنه راپېدا کړي.

== ادبي ژوند ==
په ١٩٩٢ ز کال کې يې په شعر ويلو او په ١٩٩٨ ز کال کې يې هم په [[داستان]] ليکلو پيل وکړ. په ١٩٩٤ ز کال کې د کاروان، [[نور الحبيب نثار|نورالحبيب نثار]] او [[مصطفی سالک|مصطفى سالک]] په گډون په دې وتوانيد چې افغان ادبي بهير جوړ کړي. يو کال يې د افغان ادبي بهير گذارشونه وليکل او درې کاله يې مسلسل د بهير د سټيج چارې سرته رسولې. تر هغې چې په پېښور کې وو د بهير د انسجام او مالي چارې يې پرمخ وړلې. د ٢٠٠٠ ز کال څخه وروسته يې د عرفان کلتوري مرکز څخه د خپريدونکې پښتو او فارسي درې مياشتنۍ سپيدې د مرستيال په توگه دوه کاله کار وکړ. د ٢٠٠٢ ز کال د مارچ په مياشت کې يې له بي بي سي راډيو سره د نشراتو په برخه کې په کار پيل وکړ، چې لا تر اوسه دوام لري. تر اوسه يې د شعرونو دوې ټولگې چاپ شوې ، چې لومړۍ يې د نکريزو پاڼه نومېږي او ناهيد کتاب خپرولو موسسې چاپ کړى دی. بله ټولگه یې د لو دى د لونگو نومېږي چې د هيلې دوه مياشتنۍ مجلې ادارې چاپ کړې ده. د لنډو کيسو يوه ټولگه يې د نامريي ځواک په نوم چاپ ته تياره ده او هم يې د افغان ادبي بهير د گذارشونو غورچاڼ ته گوتې تخنيږي. 

==چاپ شوي اثار يې== 
# د نکريزو پاڼه (شعري ټولگه) د ۱۹۹۷ ز کال چاپ. 
# لو دى د لونگو (شعري ټولگه) د ۲۰۰۰ ز کال چاپ.  
# نامريي ځواک (د لنډو کیسو ټولگه) د ۲۰۰۴ ز کال چاپ. 



==سرچينې== 
# https://larawbar.net/26641.html#.XZgv-NSF5kg 


[[وېشنيزه: پښتانه شاعران]]
