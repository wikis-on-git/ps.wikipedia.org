[[دوتنه:Ehsan Shafiq.jpg|کيڼ|350px|بټنوک|احسان شفيق]]
[[دوتنه:EhsanShafiq.jpg|کيڼ|350px|بټنوک|احسان شفيق]]
'''احسان الله شفيق''' (۱۹۷۶ ز. - ۵ د جون، ۲۰۱۲ ز.) ''(په انگرېزي: Ehsanullah Shafiq)'' د [[کانگفو]] ورزش يو [[افغان]] استاد او فلمي ستوری و. هغه څو وارې د [[انگلستان]] او د ټولې اروپا د کانگفو اتلولي گټلې<ref>[http://www.eskfa.com/my-awards/ د لاسته راوړنو لړليک او انځورونه] </ref>. نوموړی په لندن کې مېشت دی او هماغلته د کانگفو يو ښوونځی هم لري چې هر کال پکې نوي ورزشکاران روزل کېږي. 
== مخينه ==
احسان شفيق په ۱۹۸۰ ز. کال کې پاکستان ته مهاجر شو او هلته يې ۱۲ کاله په پېښور کې ژوند کړی و.

== زده کړې ==
په مهاجرت کې يې ښوونځی لوستی او په ۱۹۹۵ ز. کال کې په پېښور کې د سيد جمال الدين افغاني له لېسې نه فارغ شوی و. تر فراغت وروسته د احمد شاه ابدالي په پوهنتون کې درې کاله د سياسي علومو په زده کړو بوخت و. 
== دندې ==
== کانگفو ==
هغه له ماشومتوب نه يې کانگفو سره مينه وه او په 12 کلنۍ کې يې د خپل مشر ورور او د کانگفو ورزش د لوی استاد وحيد الله شفيق نه روزنه ترلاسه کړې وه. 18 کاله يې د کانگفو ورزش په بېلابېلو څانگو کې سخت ورزش وکړ او پخپله لوی استاد شو. پدې موده کې يې له 99 نه ډېرو نړېوالو او د سيمې په کچه په رزمي سياليو کې گډون کړی و او 93 لوبې يې گټلي وې. د هغه ځينې سيالۍ د پاکستان د ملي تلويزون لخوا هم ښودل شوي دي. ځينې نورې يې په [[يوټيوب]] کې هم خپرې شوي. د دې ترڅنگ په ۱۹۹۸ ز. کال کې په پېښور کې د وصال په نامه جوړ شوي فلم کې ښکاره شوی او په هغه فلم کې يې خپل د کانگفو مهارتونه هم ښودلي. کله چې اروپا ته مهاجر شو نو هلته يې هم په يوه انگرېزي فلم Whitefirefilms سره تړون کړی و. انگلستان کې د مهاجرت په وخت کې يې په شرقي، شمال غربي او مرکزي لندن کې د کانگفو 7 روزنتونونه جوړ کړل چې 400 ورزشکارانو ته يې روزنه ورکوله.

== لاسته راوړنې ==
هغه په اسيا او اروپا کې په سيمه ايزه کچه او نړېواله کچه ډېرې سيالۍ گټلي وې چې د يو لړ لقبونو او لاسته راوړنو يادونه يې پدې توگه کېږي:

# 2007 د برتانيې د کانگفو ولسي اتل 
# 2006 د برتانيې د کانگفو ولسي اتل
# 2006 د W.A.K.O د کېک بوکس اتل
# 2005 د برتانيې د کانگفو اتل
# 2005 د B.I.K.M.A د کېک بوکس اتل
# 2004 د برتانيې د کانگفو ولسي اتل
# 2004 د اروپا د کانگفو اتل (المان)
# 2003 د برتانيې د کانگفو د اتلوليو د سپين زرو مډال گټيالی
# 2002 د برتانيې د تکواندو د اتلوليو د سرو زرو مډال گټيالی
# 1999 د ټول پاکستان د اتلوليو د سرو زرو مډال گټيالی
# 1996 د ټول پاکستان د اتلوليو د سرو زرو مډال گټيالی
# 1994 د ټول پاکستان د کراتې اتل
# 1992 د ټول پاکستان اتل
# 1991 د ټول پاکستان اتل     

== مړينه ==
د کانگفو دغه وتلی افغان ستوری د ناروې په هېواد کې د يوه نژدې ملگري په کور کې د [[زړه نابری|زړه د درېدلو]] له امله ومړ. <ref>[http://www.bbc.co.uk/pashto/sport/2012/06/120605_im_ehsan_shafiq_dead.shtml  وتلی افغان کانفو لوبغاړی احسان شفيق ومړ] - بي بي سي پښتو وېبپاڼه</ref>

== باندنۍ تړنې ==
* [http://www.youtube.com/user/ehsanshafiq?ob=4 په يوټيوب کې د احسان شفيق چاينل]
* [http://www.eskfa.com/ د احسان شفيق د کانگفو اکېډمي]

== سرچينې ==
<references/>‎
















[[وېشنيزه:افغانان]]
