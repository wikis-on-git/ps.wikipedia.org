
'''محمد اکبر خادم''' ([[زوکړه]] ۱۸۸۸ زېږدي [[کال]]، [[پېښور]] [[چارسده]] - [[مړينه]] ؟) د لوی [[افغانستان]] يو [[پښتو ژبه|پښتو ژبی]] [[ليکوال]] او [[شاعر]] وو.  

==مخينه== 
ښاغلى محمد اکبر خادم د ميرزا احمد جى زوى، د پښتونخوا مشهور شاعر او ليکوال پر ١٨٨٨ زېږدي کال د پېښور په چارسده کې زيږيدلى دى. د هغه پلار لومړى په [[اکوړه خټک]] کې اوسېده، خو پر ١٨٧٩ ز کال له اکوړې څخه چارسدې ته وکوچېد او هلته ميشت شو. پر ١٩١٩ ز کال، څه وخت چې د انگريزانو پرضد په پښتونخوا کې د آزادۍ غورځنگ پيل شو، نو خادم صاحب له دندې استعغا وکړه او په کړنيز ډول په ملي جهاد کې شريک شو. دغه شان هغه خپل ټول عمر په قومي بيدارۍ او استعماري قوت خلاف په جدوجهد صرف کړو.

ښاغلي [[عبدالروف بېنوا]] په (( اوسنى ليکوال )) کې د خادم صاحب د علمى ، مذهبى او سياسى فعاليتونو او د هغه د آثارو په اړه ليکى : تر کومه ځايه چې ما دده دوه اثر يو (( مم )) او بل (( حکمت)) ليدلى دى ښاغلى ښادم په زياته معنى يو دينى مبلغ او مذهبى او دينى محتسب دى .نو ځکه دده شاعرانه او قومى افکارو سر چينه هم يو مذهبى او د مينى  اصول او لارښوونى دى . او دده په ټولو آثارو کې دا اغيزه په څرگند ډول ليده شى ، مثلاً د خپل کتاب (( حکمت )) په مقدمه کې همغه وخت چې خادم صاحب د (( انجمن اصلاح الافاغنه )) ناظم و ، د (٠ التماس تر عنوان لاندى داسى ليکى : (( حضرات ! هر کله ې تمام يور پې طاقتونو د مسلمانانو ديورپ نه څه چې ددنيا نه د ايستلو او د ورکولو معمم  اراده وکړه ، او خصوصاً په ترکانو باندى ئي داسى ظلمونه وکړل چې د هغې ظلمونو هيڅ تاريخ ددنيا نظير نشى ورکولى ، اولاً چې کوم وقت د جزيرة العرب د پاکو او مقدسو ځايونو بى غرمى او بى حرمتى کيدله ، الله تعالى زما په زړه کې يو داسى اسلامى درد پيدا کړ چې فوراً ما ملازمت د دولت پريښود او دا دعا مى وکړله ، چې اى خدايه ! ماعامى او ناسيزلره توفيق د نيک عمل او د خدمت د اسلام را کړې ، د هغى تاريخ نه الله تعالى مالره توفيق راکه او په خدمت د اسلام کې ئي واخيستم چې هغه د (( انجمن اصلاح الافاغنه )) خادمى ده . په هغى وخت کې ما څومره چې په اسلامى قومونو نظروکه ، نو د پښتون نه راته بل قوم قابل د خدمت د اسلام چندان ښکاره نه شو ، ولى چې د خداى په فضل تر اوسه پورى پښتون ارام قوم دى )) .

         د ښاغلى خادم سياسى ژوند هم تر ډيره حده بلکه ټول د همدې مذهبى جذبې لاندى تير شوى دى ، يو وخت د 
(( سرخ پوشو )) ملگرى و ، چې وروسته د (( خدايى خدمتگار)) د حزب په نوم ياد شو ، بل وخت په (( مسلم  ليک )) کې شامل شو ، خو په دى دواړو وختو کې ئي لوى مقصد د اسلامى جذباتو په رڼا کې خدمت کول وو . څو چې د دواړوډلو سره ئي جوړه رانغله او له دواړونه بيزاره شو ( ٣ ) .

          محمد اکبر خادم د پښتو ژبى د مخکښو شاعرانو څخه دى . خادم په پښتو ژبۀ شعرونه ويل او ټولنيز نثرونه ليکل ، د هغه د تاليفاتو او رسالو شمير څوارلسوته رسيږى ( ٤ ) .

          خادم صاحب د ځوانۍ د زمانى د پښتو شاعرى کوى او د پښتو نثر هم ډير ښه ليکى . د پښتنو په بيد او لوکې دخادم صاحب ډير لوى لاس دى.خادم صاحب دخپلو تقريرونو او نظمونو په ذريعه د قوم ډير لوى خدمت کړى دى(٥ )



==اخځليک== 
۱- https://www.tolafghan.com/articles/13505 

۲-
