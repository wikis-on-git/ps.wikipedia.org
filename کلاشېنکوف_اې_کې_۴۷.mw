{{معلومات سلاح}}
'''کلاشېنکوف اې کې ۴۷''' ([[روسي ژبه|په روسی]]:  ''Автомат Калашникова'') چی د ''AK-47'' په نوم هم پېژندل شوی دی د [[۳۹×۷،۶۲ مرمی|۳۹×۷،۶۲]] یو برید کوونکی خپل کاري توپک دی چی په شوروی اتحاد کی په ۱۹۴۷ کال کی د یو روسی عسکر Mikhail Kalashnikov لخوا طرح او جوړ شو. نوموړي وسله د ۱۹۴۹ کال څخه راهسی د Izmash د شرکت لخوا جوړېږي او تر اوسه پورې د نړی تر ټولو گن شمیر لرونکی او مشهور توپک دی. تر اوسه پورې په نړی کی د کلاشېنکوف اې کې ۴۷ سل میلیون توپکونه جوړ شوی دی.
==تاريخ==
د کلاشېنکوف اې کې ۴۷ د طرحی کارونه په ۱۹۴۵ کال کی  پېل شول. دغه توپک د نازی توپک ''StG 44'' د جوړښت په اساس جوړ شو.د کلاشنیکوف د جوړولو په ۱۹۴۹ کال کی پېل شو او شوروی پوځ د دغی توپک څخه په رسمی ډول د ۱۹۵۱ کال څخه راهیسی کار اخلی. دغه توپک د سړې جگړې په وخت کی په ځانگړی ډول د شرقی بلوک په پوځونو کی پرته له چکوسلواکيا (په چکوسلواکی پوڅ کی او وروسته په [[د چېک پوځ|چېکی]]                                           او سلواکی پوځونو کی د ۱۹۵۸ کال څخه تر ۲۰۱۱ کال پورې د  [[ټوپک مادل ٥٨|توپک ماډل ۵۸]] څخه کار اخیستل کېده ) کارېده. دغه توپک پرته له روسیې نه په [[د خلکو جمهوري چين|چین]] (توپک ماډل ۵۶)، [[پولنډ]](PMK)، [[بلغاریا|بلغارستان]] (AKK)، [[هنگري|مجارستان]] (AK-55)، مشرقی آلمان (Mpi-K)، یوگوسلاوی (Automatska puška vz. 64 )، [[رومانيا]] (AI) او نورو هېوادونو کی جوړېده. په اوس وخت کی نوموړی توپک پرته له قومو پوځونو نه د مخالفینو او جزایی ډلو په لاس کی هم دی. کلاشېنکوف اې کې ۴۷ د [[۳۹×۷،۶۲ مرمی|۳۹×۷،۶۲]] ماډل ۴۳ گولی کاروی.دغه گولی په ۱۹۴۳ کال کی د ''SKS'' روسی توپک لپاره طرح او جوړه شوه او  د شرقی بلوک تر تاسیسولو وروسته د وسلو والو ځواکونو سټندرد گولی په توگه انتخاب شوه. د کلاشېنکوف توپک په ۷۰ کلو کی عصری شو. دغه توپک چی د AK-74 په نوم یادېږي د ۳۹×۵،۵۴ د گولی څخه کار اخلی او د خولې سرعت یی ۹۰۰ متر په ثانیه کی دی.

== د ټوپک پېژندنه==
[[دوتنه:Chinese type 56 AK47.jpg|400px|thumb|د ټوپک د گلنگدان سیستم]]
کلاشېنکوف اې کې ۴۷ یو برید کونکی او په خپله چارچونکي لاسی وسله ده چی د گاز د فشار په مرسته چې د باروت تر چاودنی وروسته رانځته کېږی، ویشتل کېږی. د گلنگدان سیستم یی څرخ کوونکی دی. نوموری وسله د [[۳۹×۷،۶۲ مرمی|۳۹×۷،۶۲]] یا ۳۹×۵،۵۴ گولی څخه کار اخلی. ویشتونکی سرعت یی ۶۰۰ گولی په دقیقه کی دی. اې کې ۴۷ په جاغور کې ۳۰ گولی لری. دغه وسله د ثابت قنداغ یا د کت کېدونکی قنداغ درلودلای سی. اې کې ۴۷ یو یو گولۍ یا جرعه ویشتلای سی. وزن یی ۴،۳ کیلو ته رسېږي.
 

== د کلاشېنکوف ډولونه ==
{| class="wikitable"
 
 !  وسله ||د مرمی کالیبر||عکس
 |-
 | AK-47||[[۳۹×۷،۶۲ مرمی|۳۹×۷،۶۲]]  ||[[دوتنه:AK 47.JPG|200px|thumb]]
 |-
 |   AKS-47      || ۳۹×۷،۶۲  ||[[دوتنه:Rifle AKS MON.jpg |200px|thumb]]
 |-
 |  AK-74                  || ۳۹×۵،۴۵   ||[[دوتنه:6l31 ak74m gp34.jpeg |200px|thumb]]
|-
| AKM||۳۹×۷،۶۲ ||[[دوتنه:AKM NTW 4 92.jpg|200px|thumb]]
|-
| AK-103||۳۹×۷،۶۲ ||[[دوتنه:A103a1.jpg|200px|thumb]]
|-
|}

 




[[وېشنيزه:ټوپکونه]]
[[وېشنيزه:د اور وسلې]]
[[وېشنيزه:روسي وسلې]]
