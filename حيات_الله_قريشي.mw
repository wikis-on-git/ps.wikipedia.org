
[[File:Teacher Hayatullah Quraishi.jpg|thumb|استاد قريشي د وينا پر مهال]]
دروند استاد ښاغلی حیات الله ([[قريشي]]) د [[سید الرحمن قريشي|مرحوم مامور سيد رحمان (قريشي]]) زوی د [[مرحوم سید حبيب الرحمن (مهدي قريشي]]) لمسی د [[ميرزا حاجي حضرت گل]] کړوسی چې په کال (۱۳۵۵) هـ.ش کې د [[لغمان ولايت]] د مرکز اړوند د [[هرمل]] د [[لعل کلا]] په يوه متدینه او با ادبه کورنۍ کې زېږېدلی، لومړنۍ زده کړې يې د هرمل په ښوونځۍ کې (هغه وخت يې لا ودانۍ اباده نه وه) تر شنه اسمان لاندې په سپينو شگو کې بشپړې کړې، ثانوي زده کړې يې د [[روښان عالي ليسه|روښان په عالي ليسه]] کې، او نيمه عالي زده کړې يې په لغمان عالي دارالمعلمينين کې په اعلی درجه پای ته ورسول . نوموړی په [[پښتو ژبه|پښتو]] او [[دري]] سربېره په [[انگرېزي ژبه|انگليسي]]  ژبه هم روانې خبرې کولای شي، د [[عربي ژبه|عربي]] ژبې سره هم خورا زياته [[مينه]] او علاقه لري، قريشي صاحب د ښو [[اخلاق|اخلاقو]] خاوند، په [[اسلام|اسلامي]] جامه سمبال، غنم رنگ، او متوسطه ونه لري، د ملگرو سره ډېر همدرد، خواخوږی او زړه سوانده دی، يو [[عادت]] يې ما ډېر حيرانوي هغه دا چې هر ځای ته ولاړ شي او هر چا سره څو خبرې وکړي ته به وايې چې دوی له کلونو سره پيژني، يعنې د ژبې فصاحت او بلاغت يې بلا زيات دی او جادويي کمال لري، تل يې د ملگرو سره د خولې نوړۍ نيمه کړی. د [[ادب]] او اديبانو لپاره يې ډېر څه کړي چې يادول به يې پېژندنه اوږده کړي، نوموړی دوه کاله د [[الفلاح خصوصي ښوونځۍ]] سرښوونکی، د فرهنگي چارو مسؤل او له دې سره سره د [[ډاکټر عبدالله لغماني]] په ليسه کې هم د استادۍ سپېڅلې دنده په غاړه لري.

=== اثار ===
<blockquote>چاپ شوي اثار:</blockquote>• [[حقيقي مينه]]. (نعتيه ټولگه)

• [[اسلام سره مو مينه ده.]] (نعتيه ټولگه)<blockquote>چاپ ته اماده اثار:</blockquote>• [[پنځه ملغلرې]] (شعري ټولگه)

=== دا هم وگورئ ===
• [[سید الرحمن قريشي|سيد الرحمن قريشي]]
