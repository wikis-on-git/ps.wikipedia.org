
خان روشن خان ([[زوکړه]] ۱۹۱۴ زیږدي [[کال]]، [[پښتونخوا]] - [[مړینه]] ۱۹۸۸ زیږدي کال) د لوی [[افغانستان]] يو [[پښتو ژبه|پښتو ژبی]] [[ليکوال]] وو. 
   

==مخينه== 
د کوزې پښتونخوا او لوی افغانستان  تاریخپوه خان روشن خان د ۱۹۱۴ زیږدي کال په [[نوامبر]] [[میاشت]] کې د پښتونخوا په سوابۍ کلي کې زیږیدلی وو. د هغه د پلار نوم محمد زمان خان وو. 

خان روشن خان د پښتنو په پېښليک (تاریخ) او د پښتنو په اوسمهالي ادب ډیر کتابونه لیکلي دي. هغه د خدایی خد متگارو د [[غورځنگ]] یو تکړه او کارند غړی و، خو وروسته بیا په سوابۍ کې د مسلم لیگ مشر شو. په شوابۍ کې د روشن پوره سیمه د هغه د نامه په وجه په (روشن پوره) سره شهرت لري. 

نوموړي خپلې لومړۍ زده کړې د پښتونخوا د سوابۍ د چارسدې په اسلامیه ښوونځي کې ترسره کړې دي او وروسته بیا د [[برتانوی هند|برتانوي هند]] پر مهال د خرابو حالاتو له کبله ونه شو کړای چې خپلې لوړې زده کړې پر مخ بوزي. 

==مړينه== 
خان روشن خان د ۱۹۸۸ زیږدي کال د نوامبر میاشتې پر ۱۹ نېټه به دې [[نړۍ]] سترگې پټې کړې. 

==چاپ شوی نښيرونه يې== 

۱- د پښتنو تذکره چې د پښتنو د اصلیت په اړوند لیکل شوی تاریخ دی. 

۲- تواریخ حافظ رحمت خاني چې ليکوال یې [[پیر معظم شاه]] دی، خو خان روشن خان پرې لمنليکونه کښلي دي. 

۳- د یوسپزیو د قوم سرگذشت. 

۴- د افغانانو نسلي تاریخ. 

۵- د شنگلې [[حافظ الپوري]]. 

۶- بابای قوم شیخ ملي. 

۷- ملکه سوات. په دې کتاب کې د یوسفزیو د ملک شاه منصور د لور بي بي مبارکې [[واده]] له بابر پاچا سره او همدا راز د [[سوات]] سیمې ته د یوسفزیو پښتنو ورتگ او له ملک اویس سواتي سره د یوسفزیو پر جگړو هم بحث شوی دی. همدا راز د یوسفزیو د ملک احمد د خور شهیده بي بي حالات، چې د سوات د سلطان اویس سواتي سره واده وه او د سوات ملکه یې بلله، په دې کتاب کې راغلي دي. 

۸- [[احمد شاه بابا|احمد شاه ابدالي]]. 

۹- سردار محمد خان. 

۱۰ –دوست محمد خان.  

==اخځليک== 
۱- https://tatobaynews.com/archives/88113 

۲-  

[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
