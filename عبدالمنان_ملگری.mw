{{غځول}}
[[دوتنه:Mananmalgerai.PNG|بټنوک|250px|کيڼ|عبدالمنان ملګری]]
'''عبدالمنان ملګری''' (د ۱۳۱۹ لېږديز لمريز کال ، لغمان - د ۱۳۷۸ ل ل کال د [[چنګاښ]] ۱ ، [[پېښور]]) يو [[افغان]] [[ليکوال]]، ډرامه ليکونکی ، د تياتر هنرمند ، [[شاعر]] ، لوبغاړی ، او طنز ليکونکی وو.
==مخينه== 
عبدالمنان ملګری د مرحوم [[مولوي نياز محمد]] زوی ، پر ۱۳۱۹ ل ل کال [[د لغمان ولايت]] د علي خېلو په کلي کې زېږېدلی دی. د مرحوم مولوي نياز محمد روحاني شهرت د لغمان په کليو بانډو کې خپور دی او اوس هم د ده زيارت د (ملا فقير) په نامه شهرت لري او د عليشنګ د سړک سر ته د یوې سپېرې غونډۍ په لمن کې دی. 
عبدالمنان ملګری لا د دوه نیمو کالو ماشوم وو چې پلار يې په حق ورسېد ، يو عبدالمنان او نورې اووه خويندې یې ، چې ټول اته ماشومان کېدل ، یوې بوډۍ مور ته ورپاتې شول. 
==زده کړې==
عبدالمنان د لغمان په لېسه کې تر نهم ټولګي پوري زده کړې وکړې او د خپل پلار له شاګرد مولوي عبدالله څخه یې د فقې ، احادیثو او د نظم کتابونه هم ولوستل.  
==دندې==
عبدالمنان ملګری چې کله د لومړي ځل لپاره [[کابل]] ته راغی نو پر ۱۳۳۷ کال د [[پښتو ټولنه|پښتو ټولنې]] په ریاست کې د یوه لیکونکي په توګه ومنل شو. په دې ریاست کې يې د [[کابل مجله|کابل مجلې]] تصحیح هم پرغاړه واخیسته او نژدې شپږ اووه کاله یې په دې ریاست کې کار وکړ، خو د ځینو رسمي کړ کېچونو لامله دی مستعفی وګڼل شو. 
که څه هم د ده مزاج په وړ کتوب کې شاعر وو ، خو کله چې دی په پښتو ټولنه کې لیکونکی شو ، نو یې دلته پر ليک او کتاب سربېره خپلو شعرونو ته هم نوی رنګ ورکړ او په کابل مجله کې به یې خپرول. خو هغه د چا خبره چې (تیږه دیتیم له سره نه چپېږي) دلته تر استعفا لاندې راغی او کار یې له لاسه واخیستل شو، خو ده بیا هم حوصله له لاسه ورنه کړه او دې کړاوونو ته موسکی وو. د ده لویه خبره دا ده چې «زه له راحت نه په تکلیف کې خوشحاله یم ځکه راحت سړی عیاشوي او په تکلیف کې انسان پخېږي».
نوموړی پر ۱۳۴۴ ل ل کال [[د کابل پوهنتون]] د درسي موادو په مدیریت کې ټایپسټ و، خو هلته هم ځینې خنډونه ورته راپیدا شول او دی اړوت چې دلته هم خپله دنده پرېږدي. عبدالمنان ملګری د پوهنې نندارې د پښتو تیاتر یو په زړه پوري ایکټور هم وو ، چې په ( ساده دل) ډرام کې اتل وو.
د ملګري ليکنې ، شعرونه، داستانونه ، ډرامې د پلازمېنې کابل په ورځپاڼو او [[راډیو افغانستان]] کې خپاره شوي دي . 
اړينه ده وویل شي چې عبدالمنان ملګري د تياتر او تمثيل د هنر په برخه کې ، په تېره بیا کومېډي رولونه په ډېر برياليتوب سره لوبول . په اټکلي توګه ويلای شو چې ده د درې سوه په شاو خوا کې راډيو ډرامونه او له شپږو نه زیاتو تياتري نمايشنامو کې رولونه لوبولی دي . له عبدالمنان ملګري څخه همدا راز د سلو په شاوخوا کې لنډې او اوږدې راډیويي کيسې او یو شمېر شعورنه هم پاتې دي . 
ملګری پر ۱۳۷۱ لمريز کال پېښور ته کډوال او پردېس شو او هلته يې [[د بي بي سي راډيو]] د نوي کور نوي ژوند د ډرامې په پروګرام کې په کار پيل وکړ او ددغه پروګرام نږدې ټولې ډرامې ده ليکلې او يا خو د ده تر نظر لاندې ليکل شوې دي . 
اړينه ده وویل شي چې عبدالمنان ملګري [[د کونډې زوی]] په نامه نامتو پښتو فېلم کې بريالی رول لوبولی دی .             
==چاپ شوي آثار==
#شمع (د طنزونو ټولګه) . 
#شریک بالاپوش (د طنزونو ټولګه) 
==ناچاپه آثار==
==مړينه==
عبدالمنان ملګری د ۱۳۷۸ لېږديز لمريز کال د چنګاښ پر لومړۍ نېټه (چې د ۱۹۹۹ زېږدي کال د [[جون]] میاشتې له ۲۲ نېټې سره سمون خوري) د ځيګر د سرطان ناروغۍ لامله د ۵۹ کلو په عمر په پېښور کې وفات شو . د عبدالمنان ملګري جنازه يوه ورځ وروسته په لغمان کې خاورو ته وسپارل شوه . 
==د شعر بېلګې==
دکابل سیند ته

اژدهار غوندي بهېږه                              په مستۍ کړه غور ځنګونه

له (اونۍ) نه دي قربان شم                                      پکې پټ دي داستانونه

دکابل ګېډه سورۍ کړه                          ترېنه نربچې پیدا کړه

چې یې رګ او پلې غیرت وي                 هم غیرت یې وي هډونه

 

چې له کاڼي ځني کلک وي                      له فولادونه قوي وي

د دې عصر علامه وي                            پرې رنګین شي تاریخونه 

 

بیا ورځه کوزننګرهار ته                         هلته شور او زوږپیدا کړه

برېتوروته دي وایه                  چې رایاد کړي تېریادونه 

 

اباسین ته شه تر غاړي                            له دهشته توپاني شه

دې مړژواندي اباسین کې                       کړه تازه دژوند رګونه 

 

زوروره زلزله شه                      دخیبر زمریان راويښ کړه

چې قربان کړي مستقبل نه                      دخپل حال پړن وختونه 

 

دظلمت ماڼۍ کړه ړنګه                          دمظلوم کور ګي دپاره 

کړه ماړه په خیټورو                 دغه وږي شان قبرونه  

 

دافغان دتاریخ پاڼي                اې سیندګیه دکابله!

لر اوبر افغان ته یوسه                             دملګري فریادونه  
==سرچينې==
#[[لېمه (مجله)]] ، ۱۱ ګڼه ، د ۱۳۷۸ لمريز کال [[غبرګولی]] ، (د ۱۹۹۹ ز کال جون) ، ۵۱ مخ ، [[مسکو]] چاپ .  
#http://kitabtoon.com/zhwandlikona/nandarizlekwal/item/480-abdul-manan-malgarai
==باندنۍ تړنې==




[[وېشنيزه:افغانان]]
[[وېشنيزه:پښتانه]]
[[وېشنيزه:ډرامه ليکونکي]]
[[وېشنيزه:افغاني ليکوال]]
[[وېشنيزه:پښتانه ليکوال]]
