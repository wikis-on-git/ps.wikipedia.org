[[دوتنه:Emal-psarlai.png|بټنوک|اېمل پسرلی]]
'''ايمل پسرلی''' ''(په انگرېزي: Emal Pasarlai)'' يو افغان ليکوال او خبريال دی. نوموړی په پښتو ژبه ليکوالي کوي او همدا راز د لنډو کيسو څو کتابونه يې چاپ شوي دي. د ليکوالۍ تر څنگ د بي بي سي د پښتو څانگې خبريال او وياند هم پاتې شوی. 

== مخينه ==
ايمل پسرلی د افغانستان په کندز ولايت کې زيږيدلی دی. نوموړی د پښتون شاعر او اديب [[محمد صديق پسرلی|محمد صديق پسرلي]] زوی، د پښتنو کيسه ليکوالو [[اسد الله غضنفر]]، [[اجمل پسرلی|اجمل پسرلي]] او د آزادۍ راډيو د خبريال او ليکوال [[عصمت الله څاروان]] ورور دی.

== زده کړې ==
د وړکتون دور يې په کندز کې تېر کړی او لومړني دوه ټولگې يې په کابل کې لوستي دي. دۀ د پېښور له پوهنتونه د لسانس سند اخيستی دی . د نوې مېډيا په نامۀ يې نورې زده کړي د انگلستان په لندن کې بشپړې کړي دي .

== دندې ==
[[دوتنه:EMal.jpg|بټنوک|اېمل پسرلی]]
اوس هم په لندن کې ژوند کوي او له بي بي سي راديو سره په کار بوخت دی .

== ادبي کارونه ==
ايمل پسرلي د ١٩٩٤ کال څخه تر ١٩٩٦ کال پورې له لندن څخه په پښتو ژبه د ډيوې مياشتنۍ مجله خپروله .ايمل پسرلي ډيرې لنډې کيسې ليکلي دي . خو يو ناول او د ډرامو يوه ټولگه يې هم خپره شوې ده .

== چاپ شوي آثار ==
د دۀ د چاپ شويو کتابونه نومونه په دې ډول دي :
#څلورمه لار  - د لنډو کيسو ټولگه
#بې ځالې مرغۀ - ناول
#ډالري معاش  -  د ډرامو ټولگه
#يو مزل دوه نړۍ - د لنډو کيسو ټولگه

== ناچاپه آثار ==







[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:پښتانه خبريالان]]
[[وېشنيزه:د بي بي سي راډيو خبريالان]]
