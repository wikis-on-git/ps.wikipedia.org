پروفیسر '''جهانزیب نیاز''' (د ۱۹۲۷ زېږدي [[کال]] د [[جون]] ۲، [[چارسده]] - د ۲۰۱۵ ز کال د سيپټمبر ۱۵، چارشده) د {{پښتو ژبه|پښتو ژبې]] [[لیکوال]] او [[شاعر]] وو. 

==مخينه== 
پروفیسر جهانزیب نیاز د ۱۹۲۷ ز کال د جون مياشتې پر ۲ د چارسدې د رځړو په سیمه کې د برهان خان په کور کې دې [[نړۍ]] ته سترگې پرانستې وې. لومړنۍ زده کړې یې د خپل کلي په يوه ښوونځي کې کړې وې. 

ارواښاد پروفیسر جهانزیب نیاز د خدایي خدمتگار تحریک د باني [[عبدالغفار خان]] (باچا خان) د خور زوی يانې خوریی او د عوامي نیشنل پارټۍ د موجوده مشر [[اسفندیار ولي خان]] سکه ماما وو. هغه د پښتو د گڼو علمي، ادبي، څېړنيزو او تاریخي کتابونو لیکوال وو.

وروستو هغه د جغرافیې د یو استاد په توګه په پیښور پوهنتون کې په زرګونو شاګردان روزلي وؤ.

هغه په خانداني توګه یو خان ؤ خو د ملنګۍ اؤ غریبۍ ژوند یې ډیر خوښیدو همدغه وجه وه چې د خانانو اؤ افسرانو پځایې د خپلې ژبې غریبو لیکوالو،شاعرانو، ادیبانو په پښتو مئینو خلکو سره یې محفلونو راجوړولو ته اولیت ورکولو.

پروفیسر جهانزیب نیاز په بنیادي ډول د تعلیم د میدان سره تړلی ؤ اؤ دپيښور پوهنتون د پښتو څانګې د رئیس  په شمول یې په ګڼو مهمو چوکیو خپلې ذمه وارۍ ترسره کړې وې .

ارواښاد د باچا خان په خدایي خدمتګار تحریک کې هم فعاله برخه لرله اؤ د قیوم خان د حکومت په دور کې څوڅو ځل جیلونو ته اچول شوی ؤ.

'''ادبي مقام'''

د ګڼو نورو کتابونو ترڅنګ یې د ګبین اؤ زما دنیا په نوم د شاعرۍ دوه مجموعې، زما د ژوند قیصه په نوم د سیاسي ، تعلیمي اؤ ادبي ژوند احوال په کتابي بڼه ، غني غني دی د مقالو مجموعه چاپ دي اؤ ددې ترڅنګ یې د دستار په نامه یوه پښتو مجله هم چلوله چې هغه یې پخپله چیف ایډیټر ؤ.

نوموړي د ستر پښتون قام پرست مشر خان عبدالولي خان هاغه خطونه هم په کتابي بڼه چاپ کړي وؤ چې د خپل بند په دوران کې ورته ولي خان د مختلفو زندانونو څخه رالیږلي ؤ.

ددې ترڅنګ ستر فلسفي شاعر غني خان هم په خپل یو نظم کې د پروفیسر جهانزیب نیاز سره د مینې څرګندونه کړې وه.

نوموړی په ۱۵م ستمبر کال ۲۰۱۵م کې د ۸۸ؤ کالو په عمر وفات شوی اؤ دچارسدې د رځړو په مقبره کې خاورو ته سپارل شوی ؤ
