'''تاج محمد ياري حسير''' (۱۳۳۴ لېږديز لمريز [[کال]]، د [[پکتيا ولايت]] زرملې ولسواالي-د ۱۴۰۰ ل ل کال د [[غويی(مياشت)|غويي]] ۲۸، کابل) يو [[افغان]] پښتون [[شاعر]] دی.  

==مخينه== 
تاج محمد ياري حسير پر ۱۳۳۴ لمريز لېږدي کال د پکتيا ولايت د زرملې ولسوالۍ په کلالگو کلي کې زېږېدلی دی. پر ۱۳۴۲ ل ل کال د زرملې ولسوالۍ د کتې خېلو په لومړني ښوونځي کې شامل او پر ۱۳۴۷ ل ل کال يې نوموړی ښوونځی پای ته ورساوه. پر ۱۳۴۸ ل کال د کابل په ابن سينا لېسه کې شامل او پر ۱۳۵۳ ل کال د دغې ليسې له ۱۲ ټولگي څخه فارغ شو. تر دې وروسته يې د [[کابل پوهنتون]] د ژبو او ادبياتو پوهنځی ولوست او د لېسانس په درجې سره يې [[بری ليک]] تر لاسه کړ.  

لومړنۍ دنده يې [[د افغانستان بانک]] د خپرونو په لوی مديریت کې پيل کړه او د افغانستان بانک مجلې د مهتمم، مسلکي غړي او مرستيال په توگه يې دا دنده تر ۱۳۶۶ ل ل کاله پورې ترسره کړه. له ۱۳۶۶ ل ل کاله تر ۱۳۶۸ ل ل کاله پورې يې د [[افغانستان]] د ليکوالو او شاعرانو په انجمن کې د خپرونو د پازوال په توگه دنده درلوده. له ۱۳۶۸ ل ل کال څخه تر ۱۳۷۳ کاله پورې په ملي راډيو ټلويزیون کې د ليکوال، پروديوسر او د راډيو افغانستان د هنر او ادبياتو په رياست کې د راديو د لوی مدير په توگه دنده درلوده. 

کله چې پر ۱۳۷۱ ل ل کال د هېوادمشر [[محمد نجيب الله|ډاکتر نجيب الله]] واکمني پای ته ورسېده، جهادي تنظيمونه واک و ځواک ته ورسېدل او کورنۍ جگړې نوی زور واخيست، تاج محمد ياري هم د گڼ شمېر نورو هېوادوالو په څېر د هېواد پرې ښودو ته اړوت او [[سعودي عربستان]] ته کډوال شو او هلته يې په يوه لېسه کې د ښوونکي په توگه دنده درلوده.  

نوموړی پر ۱۳۸۸ ل ل کال يو ځل بيا د افغانستان په ملي راډيو تلويزیون کې دنده تر لاسه کړه او د اواز مجلې د مرستيال په توگه يې په کار پيل وکړ. تر دې وروسته يې څه موده د دغه تلويزيون د هنر او ادبياتو د مديريت چارې پر غاړه درلودې. پر ۱۳۹۵ لمريز کال يې د ملي راډيو تلويزيون د اواز مجلې د پازوال چلوونکي په توگه په دنده پيل کړه او د ژوند تر پايه پر دغه دنده پاتې شو. 

==مړينه== 
شاعر تاج محمد ياري حسير د ۱۴۰۰ ل ل کال د غويي مياشتې پر ۲۸ په کابل کې په خپل کور کې له دې پاني [[نړۍ]] سترگې پټې کړې. اروا يې ښاده او [[جنت]] يې ځای شه.   
    
==چاپ شوي اثار== 
# ستوري او سيوري (شعري ټولگه)، د ۱۳۶۶ ل ل کال چاپ.   

د شعر بېلگه 

عمر «شپېته» شو «څلور» ورباندې- د «گناهونو» تر سيوري لاندې 

د «امېدونو» «ارزو» ژوندۍ لا- خير که پرې شوې د زړگي «مراندې» 

«خزانه» زه به لاس په «سلام» شم-نور مړاوې نه کړې د «گلو» څانگې 

څنگه «دوستي» شوه څرنگ «ياري» شوه-زه درته «ژاړم» ته راته «خاندې» 

لوی خدای به «عفوه» ياري ته وکړي-«نفس» و «شيطانه» هر څه چې کاندې 

۷/۷/۱۳۹۸ 
 
==سرچينې== 
# د تاج محمد ياري حسير له هغه ژوند ليک څخه، چې د ۲۰۱۹ ز کال د اکټوبر پر ۹ يې د برېښنايي پوهنغونډ کاروونکي ته سپارلی دی. 


[[وېشنيزه: پښتانه]] 
[[وېشنيزه: افغانان]]
[[وېشنيزه: پښتانه شاعران]]
