[[Image:Sardar Ali Takkar.jpg|left|thumb|300px| سردار علي ټكر]]
'''سردار علي ټكر''' د كوزې پښتونخوا يو تكړه سندرغاړې دى، چې دده كوډګر غږ په لر او بر څه چې په ټوله نړۍ كې ډېر زيات مېنان لري.

دې په ۱۹۵۶ز كال د ټكر په كلي كې زېږېدلې دى. 

تراوسه پورې د ټكر سلګونه البومه د پښتو ژبې سندريزه مينه والو ته وړاندې كړې دي. 

== دندې ==

== مخينه او زده کړې ==
سردار علي ټکر په 1956ز. کال کې د [[مردان]] د تخت بايي سيمې د ټکر په کلي کې سترګې نړۍ ته پرانيستي دي. نوموړی تر لسم ټولګي خپلې لومړنۍ زده کړې په خپل کلي کې سر ته رسولي او بيا يې د مردان په دولتي پوهنڅي کې په ساينسي مضامينو کې د څوارلسم ټولګي بريليک ترلاسه کړی. تر دې وروسته د [[پېښور]] پوهنتون د انجنيرۍ پوهنځی ته ولاړ او هلته يې د ماشيني تخنيک په ځانګه کې انجنيري کړې. کله چې له انجنيري يې په برياليتوب سره سر ته ورسوله نو بيا يې د برتانيې او کاناډا هېوادونو کې څينې ځانګړي کورسونه بشپړ کړل.

== د هنر ډګر ==
کله چې سردار علي ټکر په پوهنتون کې زده کړيال وه نو په هماغه وخت کې ورته د خپل د پټ استعداد د څرګندولو موقعه برابره شوه. په لومړيو ورڅو کې يې خپل استعداد د خپلو دوستانو په ډله کې محدوده ساتلی وه او د پوهنتون او ملګرو د موسيقۍ په بېلابېلو غونډو او لمانڅنو کې يې ګډون کاوه. خو کله چې په ۱۹۸۲ ز. کال کې د پېښور د اېډورډ پوهنڅي د [[تاريخ]] د ځانګې يو پروفيسر، يار محمد مغموم د پښتو ژبې فلسفي شاعر [[غني خان]] لپاره يې يو محفل جوړ کړی وه او په هماغه مهال نوموړی پروفيسر د يوه داسې سندرغاړي په لټه وه چې د غني خان شعرونه په سندرو او موسيقۍ لا نور ښکلي کړي، نو په همدې وخت کې سردار علي ټکر په دې خبر شو او د څان سره يې دا پرېکړه وکړه چې دی به په دغه غونډه کې سندرې وايي. دا هماغه غونډه وه چې سردار علي ټکر يې د لومړي څل لپاره د ګڼو خلکو په مخ کې خپل فن او هنر ښکاره کړ چې ډېرو خلکو د هغه د سندرو کسټونه ثبت کړل او ډېر لږ وخت وروسته همدا ټيپي کسټونه په بازار کې مينوال وموندل او سردار علي ټکر نوم او شهرت پيدا کړ. تر دې وروسته د لومړي څل لپاره سردار علي ټکر د پېښور راډيو په يوه خپرونه کې چې د زلمي کول په نامه يادېده، دوه غزلې وويلې. په راډيو کې د سندرو ويلو وروسته يې د [[پاکستان]] ټلويزون پي ټي وي ته لار وموندله او هلته يې هم سندرې ثبت کړې. په ۱۹۸۴ کال کې سردار علي ټکر [[افغانستان]] ته ولاړ او افغانستان ته سفر کولو سره يې د هغو شاعرانو د شعرونو ويلو چانس ترلاسه کړ، کوم چې پاکستان کې ورباندې بنديز لګېدلی وه. په افغانستان کې پاتې کېدل او هلته په ټلويزون کې سندرې وييل نور هم د سردار علي ټکر په شهرت کې زياتونه وکړه.  

د پښتو موسيقۍ په ډګر کې د نه هېرېدونکو خدمتونو په پايله کې سردار علي ټکر ګڼ شمېر لاسته راوړنې لري. نوموړي ته د پاکستان د حکومت لخوا د پرايډ آف پرفارمنس يا د وړاندې کولو وياړ جايزه ورکړل شوه. 



[[وېشنيزه:پښتانه سندرغاړي]]
[[وېشنيزه:پښتانه]]
[[وېشنيزه:سندرغاړي]]
[[وېشنيزه:افغان سندرغاړي]]

[[en:Sardar Ali Takkar]]
[[ur:سردار علی ٹکر]]
