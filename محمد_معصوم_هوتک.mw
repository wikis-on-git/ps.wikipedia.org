[[Image:MasoomHotak.PNG|thumb|289px|محمد معصوم هوتک]]
'''محمد معصوم هوتك''' (په انګرېزي: '''Muhammad Masoom Hotak''') د حاجي محمود زوى پر ١٣٢٦ل كال د سلواغې دمياشتي پر شپاړسمه نېټۀ د [[كندهار]] ښار د [[کابل]] بازار د ملاګل داد په کوڅه کي زېږېدلى دى .

== زده کړې ==
لومړنۍ زده كړې يې د خپلې كورنۍ له مشرانو څخه ترسره كړي او تر دوولسم ټولګي پورې يې په ميرويس لېسه كې زده كړې كړي او لوړې هغه يې له حقوقو پوهنځي څخه پيل كړې او بيا يې د [[كابل پوليتخنيك]] د ساختماني انجنيرۍ په څانګه کښي په زده کړو بوخت شو ، خو دا زده کړي د ناروغۍ له کبله نيمګړي ترې پاته شوې،تر هغه وروسته يې د كندهار عالي دارالمعلمين او [[كابل پوهنتون]] د ژبو او ادبياتو پوهنځى ولوست ، ددې ترڅنګ يې ديني زده كړې هم كړې دي. په تاريخ كې هم د ډېرې مطالعې خاوند دى .

== دندې ==
رسمي دنده يې د كندهار په ختيځ لېسه كې د ښوونكي په توګه پيل كړې، سربېره پردې يې په نورو څانګو كې هم يو لړ دندې درلودې. لومړنى شعر يې پر ١٣٤٣ ل كال په [[طلوع افغان]] ورځپاڼه كې خپور شوى دى، د ښاغلي هوتك ځينې شعرونه د "څرك" په نامه هم خپاره شوي دي.
د ښاغلی معصوم هوتك شعر پر ټولنيزو مسايلو راڅرخي، د مانا له مخې يې په خپل شعر كې يو لړ ملي او افغاني ارزښتونه رابرسېره كړي او هڅه كوي چې هنري معيارونه هم اوچت وساتي. په جلا وطنه چاپېريال كې د فرهنګپالو او فرهنګيالو افغانانو ترڅنګ ښاغلی هوتك هم ځينو هڅوبي فرهنګي غونډو کې برخه اخلي . په خپله هم خپلو ادبي او فرهنګي كارونو ته دوام وركوي، چې په دې برخه كې يې په هماغه پردي او اغزن چاپېريال كې هم څو كتابونه ليكلي او خپاره كړي ېې دي.
ښاغلی هوتک د١٩٩٢ زېږديز کال راپه دې خوا د [[کاناډا]] د [[ټورنټو]] په ښار کې د خپلې کورنۍ سره يو ځای ژوند کوي .

== چاپ شوي اثار  ==
#سرامني اوښکي ــ شعري مجموعه ـــ ١٣٦٩ ل = ١٩٩٠ ز. کراچي
#پاشلي ويناوي ــ د مولوي صالح محمد هوتک ـــ سريزه اوحاشيې ــ ١٣٦٩ ل = ١٩٩٠ ز. کراچي (يادونه : مولوي صالح محمدهوتک زما د مور پلار دئ)
#د ميرزاحنان بارکزي دېوان ــ سريزه ــ سمون اولغتنامه اوخطاطي ــ ١٣٧٠ ل = ١٩٩١ ز. کراچي
#پوخ کاڼی ــ پټه خزانه يوواقعيت دئ ـــ ١٣٧٥ ل = ١٩٩٦ ز . ټورنټو
#احمدشاهي کندهار ـــ لومړی چاپ ـــ ١٣٧٥ ل = ١٩٩٦ ز . ټورنټو 
#ميرزاعبدالودودهوتک ـــ ١٣٧٧ ل = ١٩٩٨ ز . صحاف نشراتي موسسه 
#پښتني قبيلې اوروايتي شجرې ــــ ١٣٧٩ ش = ٢٠٠٠ ز. دافغانستان دکلتوري ودې ټولنه ــ جرمني
#ښکاراوکندهار ـــ ١٣٨٢ ل = ٢٠٠٣ ز. صحاف نشراتي موسسه
#درنه کورنۍ ( دعلامه حبيب الله کندهاري کورنۍ ) ١٣٨٣ ل = ٢٠٠٣ ز. دعلامه حبيبي دڅېړنومرکز
#د پولادي اميرترسيوري ﻻندي ـــ دفرانک مارتين ليکنه ــ پښتوژباړه ـــ ١٣٨٣ ل ــ دافغانستان دکلتوري ودې ټولنه ــ جرمني
#بحرالعلوم ــ ددوست محمدخټک ـــ لومړی ټوک ـــ سريزه ــ سمون اوحواشي ــ ١٣٨٣ ل = ٢٠٠٤ ز. صحاف نشراتي موسسه 
#روڼي شپې ـــ شعري مجموعه ــ ترچاپ ﻻندي ـــ صحاف نشراتي موسسه
#شين سترګي مستخدمين په افغانستان کي ـــ څوقسطه په ګوربت مجله کي ــ په کتابي بڼه ترچاپ ﻻندي ــ صحاف نشراتي موسسه

== ناچاپ اثار  ==
#د لوی [[احمد شاه بابا]] دېوان ـــ دڅوخطي اوچاپي نسخوله مخي ـــ سريزه ـــ سمون اولغتنامه
#د هوتکونوميالي ـــ
#د بې ادبه ادب څېړنه
#پرتليزکليز ــ دهجري قمري اوعيسوي سنواړونه اورااړونه
#د غره او د وره ( ژوندپېښي )
#کچکول ـــ دمقالومجموعه ــ ٣ ټوکه
#د افغانستان انتالوجي ( ١٠٠٠ مخه ) ټايپ سوې نسخه يې دبيهقي کتاب چاپولو په موسسه کي خوندي وه .اوس يې حال نلرم .

== د شعر يوه بېلګه  ==
<center>د نازولو کور
{{شعر}}
{{ب|ﻻ اوس هم باندي چغيږي څو بلبلي|پرها درختو چي جګړو نه دي سوځلي}}
{{ب|اوس ﻻهم وږم راځي له سپېرو دښتو|خير که وريځو څو پسرلي نه دي خندلي}}
{{ب|اوس ﻻهم په سړو زړو کي څه ګرمي سته|نامېنديو که هر څو دي ننولي}}
{{ب|ﻻ مين کاته دي پاته پر څو سترګو|په کږو بڼو ﻻ اوس هم زړه پېيلي}}
{{ب|طراوت يو مخي ټول نه دئ له باغه|ﻻ څوک سته چي د نرګس جام ته نېنګلي}}
{{ب|له ګړوب ښاره ﻻ نغمه د ميني اورم|ازانګې مي يې له ليري اورېدلي}}
{{ب|د ريا زاهدان پټ سرپکښې ګرزي|خپلو کړو او خپل عمل دي شرمولي}}
{{ب|عقل کوچ نه دئ يو مخي له دې ښاره|خير که کډو د جنون پر اړولي}}
{{ب|ﻻ پر وچو شونډو ناسته څه موسکا ده|څه کې خاوري د بېلتون پر سر پاشلي}}
{{ب|چي د ستړو قافلې پر هوسا کيږي|اوس ﻻ هم هغه چينې سته هغه کلي}}
{{ب|له دې ښاره نظر مه اړوئ خلکو|پکې اوسي اوس ﻻ هم څو نازولي}}
{{د شعر پای}}
ټورنټو ـــ کاناډا
١٢ نومبر ٢٠٠٢ ز</center>

[[وېشنيزه: پښتانه شاعران]]
[[وېشنيزه: پښتانه ليکوالان]]
