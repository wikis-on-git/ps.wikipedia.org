[[Image:MasoomHotak.PNG|thumb|289px|محمد معصوم هوتک]]
'''محمد معصوم هوتك''' د حاجي محمود زوى پر ١٣٢٦ل كال د سلواغې دمياشتي پر شپاړسمه نېټۀ د [[كندهار]] ښار د [[کابل]] بازار د ملاګل داد په کوڅه کي زېږېدلى دى .


== زده کړې ==
لومړنۍ زده كړې يې د خپلې كورنۍ له مشرانو څخه ترسره كړي او تر دوولسم ټولګي پورې يې په ميرويس لېسه كې زده كړې كړي او لوړې هغه يې له حقوقو پوهنځي څخه پيل كړې او بيا يې د [[كابل پوليتخنيك]] د ساختماني انجنيرۍ په څانګه کښي په زده کړو بوخت شو ، خو دا زده کړي د ناروغۍ له کبله نيمګړي ترې پاته شوې،تر هغه وروسته يې د كندهار عالي دارالمعلمين او [[كابل پوهنتون]] د ژبو او ادبياتو پوهنځى ولوست ، ددې ترڅنګ يې ديني زده كړې هم كړې دي. په تاريخ كې هم د ډېرې مطالعې خاوند دى .


== دندې ==
رسمي دنده يې د كندهار په مشرقي لېسه كې د ښوونكي په توګه پيل كړې، سربېره پردې يې په نورو څانګو كې هم يو لړ دندې درلودلې دي. لومړنى شعر يې پر ١٣٤٣ ل كال په [[طلوع افغان]] ورځپاڼه كې خپور شوى دى، د ښاغلي هوتك ځينې شعرونه د "څرك" په نامه هم خپاره شوي دي.


د هوتك صيب شعر پر ټولنيزو مسايلو راڅرخي، د مانا له مخې يې په خپل شعر كې يو لړ ملي او افغاني ارزښتونه رابرسېره كړي او هڅه كوي چې هنري معيارونه هم اوچت وساتي.


په جلا وطن چاپېريال كې د فرهنګپالو او فرهنګيالو افغانانو ترڅنګ د ښاغلي هوتك هڅې هم د ستاينې او مننې وړ دي، چې د همدې مينې په بركت يې د نورو فرهنګيالو او قلموالو لاسنيوى هم كړى او خپله دغه مينه يې په زبات رسولې ده. په خپله هم خپلو ادبي او فرهنګي كارونو ته دوام وركوي، چې په دې برخه كې يې په هماغه پردي او اغزن چاپېريال كې هم څو كتابونه ليكلي او خپاره كړي دي.


ښاغلی هوتک د١٩٩٢ زېږديز کال راپه دې خوا د [[کاناډا]] د [[ټورنټو]] په ښار کي د خپلي کورنۍ سره يو ځای ژوند کوي . 
 
== چاپ شوي اثار  ==
 
١ _ سرامني اوښکي ــ شعري مجموعه ـــ ١٣٦٩ ل = ١٩٩٠ ز. کراچي
 
٢ _ پاشلي ويناوي ــ دمولوي صالح محمدهوتک ـــ سريزه اوحاشيې ــ ١٣٦٩ ل = ١٩٩٠ ز. کراچي
يادونه : مولوي صالح محمدهوتک زمادمورپلاردئ .
 
٣ _ دميرزاحنان بارکزي دېوان ــ سريزه ــ سمون اولغتنامه اوخطاطي ــ ١٣٧٠ ل = ١٩٩١ ز. کراچي
 
٤ _ پوخ کاڼی ــ پټه خزانه يوواقعيت دئ ـــ ١٣٧٥ ل = ١٩٩٦ ز . ټورنټو
 
٥ _ احمدشاهي کندهار ـــ لومړی چاپ ـــ ١٣٧٥ ل = ١٩٩٦ ز . ټورنټو 
 
٦ _ميرزاعبدالودودهوتک ـــ ١٣٧٧ ل = ١٩٩٨ ز . صحاف نشراتي موسسه 
 
٧ _ پښتني قبيلې اوروايتي شجرې ــــ ١٣٧٩ ش = ٢٠٠٠ ز. دافغانستان دکلتوري ودې ټولنه ــ جرمني
 
٨ _ ښکاراوکندهار ـــ ١٣٨٢ ل = ٢٠٠٣ ز. صحاف نشراتي موسسه
 
٩ _ درنه کورنۍ ( دعلامه حبيب الله کندهاري کورنۍ ) ١٣٨٣ ل = ٢٠٠٣ ز. دعلامه حبيبي دڅېړنومرکز
 
١٠ _ دپولادي اميرترسيوري ﻻندي ـــ دفرانک مارتين ليکنه ــ پښتوژباړه ـــ ١٣٨٣ ل ــ دافغانستان دکلتوري ودې ټولنه ــ جرمني
 
١١ _ بحرالعلوم ــ ددوست محمدخټک ـــ لومړی ټوک ـــ سريزه ــ سمون اوحواشي ــ ١٣٨٣ ل = ٢٠٠٤ ز. صحاف نشراتي موسسه 
 
١٢ _ روڼي شپې ـــ شعري مجموعه ــ ترچاپ ﻻندي ـــ صحاف نشراتي موسسه
 
١٣ _ شين سترګي مستخدمين په افغانستان کي ـــ څوقسطه په ګوربت مجله کي ــ په کتابي بڼه ترچاپ ﻻندي ــ صحاف نشراتي موسسه
 

== ناچاپ اثار  ==

# _ دلوی [[احمدشاه بابا]] دېوان ـــ دڅوخطي اوچاپي نسخوله مخي ـــ سريزه ـــ سمون اولغتنامه
# _ دهوتکونوميالي ـــ
# _ دبې ادبه ادب څېړنه
# _ پرتليزکليز ــ دهجري قمري اوعيسوي سنواړونه اورااړونه
# _ دغره او د وره ( ژوندپېښي )
# _ کچکول ـــ دمقالومجموعه ــ ٣ ټوکه
# _ دافغانستان انتالوجي ( ١٠٠٠ مخه ) ټايپ سوې نسخه يې دبيهقي کتاب چاپولو په موسسه کي خوندي وه .اوس يې حال نلرم .
 

== د ښاغلي هوتک د شعر څو بېلګي  ==
دنازَولوکور
 
ﻻاوس هم باندي چغيږي څوبلبلي
پرهادرختوچي جګړونه دي سوځلي
 
اوس ﻻهم وږم راځي له سپېرودښتو
خيرکه وريځوڅوپسرلي نه دي خندلي
 
اوس ﻻهم په سړوزړوکي څه ګرمي سته
نامېنديوکه هرڅودي ننولي
 
ﻻمين کاته دي پاته پرڅوسترګو
په کږوبڼو ﻻاوس هم زړه پېيلي
 
طراوت يومخي ټول نه دئ له باغه
ﻻڅوک سته چي دنرګس جام ته نېنګلي
 
له ګړوب ښاره ﻻنغمه دميني اورم
ازانګې مي يې له ليري اورېدلي
 
دريا زاهدان پټ سرپکښې ګرزي
خپلوکړو او خپل عمل دي شرمولي
 
عقل کوچ نه دئ يومخي له دې ښاره
خيرکه کډودجنون پراړولي
 
ﻻپروچوشونډوناسته څه موسکا ده
څه کې خاوري دبېلتون پرسرپاشلي
 
چي دستړو قافلې پرهوسا کيږي
اوس ﻻهم هغه چينې سته هغه کلي
 
له دې ښاره نظرمه اړوئ خلکو
پکښې اوسي اوس ﻻهم څونازولي

ټورنټو ـــ کاناډا
١٢ نومبر ٢٠٠٢ ز

[[وېشنيزه: پښتانه شاعران]]
[[وېشنيزه: پښتانه ليکوالان]]
