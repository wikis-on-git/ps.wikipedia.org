'''غلا''' په پټه توګه له خوندي ځای او یا له ساتونکې څخه د بل چا مال اخستل دي.
پدې شرط چې نصاب ته ورسیږي چې له  لس شرعي روپیو څخه عبارت دي. <ref>( د اسلامي اقتصاد اساسات-۱۷۷)</ref>
په پورته نصاب باندې په یو حدیث کښې صراحت هم شوې دی، نبي (ص) فرمایلي دي ((لا قطع فیما دون عشرة دراهم)) یعنې: د لسو درهموڅخه په کم مقدار کښې دلاس قطعه نشته.<ref>(عزیزالتفاسیر–ایت۳۸-صفحه۵۵۹- جلد-۳)</ref> 
هغه غلا چې شرعي غلا ده، داسې تعریف کیږي چې څوک محروز (ساتل شوې ) پردې مال مال په پټه سره واخلي نو دا کار په شرع کښې د غلا په نامه یادیږي.<ref>(عزیزالتفاسیر–ایت ۳۸-صفحه-۵۵۷-جلد-۳)</ref>
ب: د غلا شرعي حکم: د الله تعالی په کتاب ، نبوي سنتو او د امت په اتفاق سره حرامه ده الله تعالی فرمایلي دي (والسارق والسارقة فاقطعوا ایدیهما جزاء بما کسابا نکالا من الله والله عزیزحکیم (المائدة۳۸)
یعنې:او غل که ښځه وي او که نارینه د دوی لاسونه پریکړئ دادهغو د خپلې ګټې بدله ده اودالله له لوری د عبرت وړ سزا ده الله پرټولو غالب دی اوهغه د پوهې او حکمت څښتن دی .
همدا رنګه نبي (ص) په یو حدیث کې ویلي دي (لعن الله السارق یسرق البیضة فتقطع یده) ععنې الله تعالی دې په هغه غله لعنت وکړي چې د هګۍ په غلا لاس پورې کړي او بیا یې لاس غوڅ کړی شي .<ref> (د اسلامي اقتصاد اساسات -۱۷۷-۱۷۸)</ref>
همدارنګه هغه ټولنه چې په هغې کې لسګونه چپاولګر،دغلاګرو بانډونه او ظالم وګړي وجود لري د دغې ټولنې حالت به څنګه وي؟ په دغه شان ټولنه کې هغه څوک چې کار کوي د خپل کار له ثمرې څخه نه برخمن کیږي او یو شمیر کسان چې هیڅ کار نه کوي د نورو د زیار او کار میوه په جیبونو کې اچوي.<ref>(اسلام د فطرت دین-۱۲۴)</ref> 




==سرچینې==
