{| style="margin: 0 0 1em 1em; border-collapse:collapse; font-size: 90%;" border="1" cellpadding="2" align="left" cellspacing="0"
|- style="background-color:lightgreen;"
! colspan="2" | کندهار<br />قندهار
|-
|- id=infObrazek
| style="text-align:center;" colspan="2"|[[File:KandaharUniversity-Mosque-2005.JPEG|150px]][[File:Mosque in Kandahar.jpg|150px]]<br />[[File:Mausoleum of Baba Wali in 2011.jpg|150px]][[File:KandaharMosque02.JPG|150px]]
|-
! align="right" valign="top" |هېواد
|[[File:Flag of Afghanistan.svg|20px]] [[افغانستان]]
|-
! align="right" valign="top" |ولایت
|[[د کندهار ولایت]]
|-
! align="right" valign="top" |د اوسېدونکي شمیر
|۴۵۰،۳۰۰
|-
! align="right" valign="top" |د بحر له سطحې لوړوالي
|۱۰۰۰ متره
|-
! align="right" valign="top" |دین
|[[اسلام]] 
|-
|}

'''کندهار''' (په دري کې: '''قندهار''') د [[افغانستان]] دویم لوي ښار دی چې د [[افغانستان]] په جنوب کې د ارغنداو د سیند په دره کې پروت دی او [[د کندهار ولایت|د کندهار د ولایت]] مرکز دی. دغه ښار  تقریبًا ۴۵۰،۳۰۰ نفوس لري. کندهار د [[افغانستان]] د تجارتي مرکزونو څخه یو مهم مرکز دی او د مالوچو (پنبې، پختې) او وچو مېوو د برار (تولید) هم ښار دی. په کندهار کي نړیوال هوایی ډګر هم شته. په اوس وخت کې دغه هوایي ډګر د [[ناټو]]  هډه ده. دغه هوایي ډګر چې په ۷۰ کلونو کې جوړ شوی په منځنۍ [[آسیا]] کې تر ټولو لوی هوایي ډګر دی.





 
==تاریخ==
کندهار په ۴ پېړۍ کې تر عیسوي سینې مخکې د ستر سکندر لخوا تاسیس شو.  ستر سکندر دغه ښار ته د اسکندریا نوم ورکړ.


===لرغونې زمانه===
[[File:AsokaKandahar.jpg|250px|thumb|left|د اشوک کتیبه چی په کندهار کې پیدا شوه]]
کندهار تر ۳۰۵ کال عیسوی سینې مخکې د سلوکیانو حکمران په لاس کې وو. په ۳۰۵ عیسوی سینې مخکې کال کې سېلوکوس نیکاتور پر پنجاب برید وکړ او اردو یی د هندی حکمران د چندر گپت موریا لخوا ماته وخوړله. تر جګړې وروسته سلوکوس نیکاتور او  چندر گپت موریا یو د سولې تړون لاسلیک کړ  او د تړون په اساس سلوکوس نیکاتور چندر گپت موریا ته جنوبي [[افغانستان]] ورکړ او چندر گپت موریا ۵۰۰ فیلونه سيلوکوس نیکاتور ته وړکړ.
په ۲۶۰ کال عیسوی سینې مخکې [[اشوک]] د خپل ورورونو تر وژلو وروسته د [[هندوستان]] حکمران شو. کله چې [[اشوک]] پر شاهی تخت کښیناست نو د کالنګا پر پاچایی یی برید وکړ. اشوک تر خونړي جګړې وروسته د هندوییزم په ځای یې [[بودیزم]] غوره کړ. [[اشوک]] په ډبره کی خپل هدایت نامه هک کړ.  دغه هدایت نامه چې په آرامي او یوناني ژبو کې لیکل شوی دی په کندهار کې پیدا شو.
په ۷ پېړۍ عربي پوځ کندهار ته ورسېده او په [[افغانستان]] کې اسلامی دوره پېل شوه.

===[[میرویس خان هوتک|حاجی میرویس خان هوتک]]===
[[دوتنه:په کوکران کې د ميرويس نيکه مقبره.jpg|کيڼ|250px|بټنوک|د ميرويس نيکه مقبره]]
په ۱۸ پیړۍ کې د [[افغانستان]] د صفوي دولت په لاس کې وه. ددی دولت مشر په کندهار کې د ګورګین خان په  نامه یادېدئ. ګورګین خان پر پښتانو ډېر ظلمونه کول. نو په دی وخت کې د پښتنو مشران سره راټول شوه او یوه لويه جرګه یی جوړه کړه. هغه وو چې په ټولو یی حاجی میرویس خان د قوم په مشری وټاکه. حاجی [[میرویس خان هوتک]] د پښتنو سره لاس یو کړ.
په اول کې یی ګورګین خان ته نصیحت وکړ خو هغه ونه مانه. ځکه یی د ګورګین سره جګړه پېل کړه. په دغه جګړه کې ګورګين خان ووژل شو. تر جګړې وروسته په ۱۷۰۹ کال کې بښتانه د پر دیو د لاسه خلاص شول.  کله چې پښتنو د دښمن د لاسه خپله آزادی واجیسته نو یی د میرویس خان څخه غوښتنه وکړه چې د پاچاهی چاری پر غاړه واخلی. حاجی میرویس خان په خټه هوتک او د ښالم خان زوی وو چې په ۱۷۱۵ کال کې وفات شو. مقبره یی د کندهار په کوکهان کې پروت ده.
په ۱۷۳۶ کال کې [[نادر شاہ افشار|نادر شاه افشار]] پر کندهار برید وکړ او په ۱۷۳۸ کال کې دغه ښار د نادر شاه د اردو لخوا نیول شو او پارسی اردو د ناضر شاه په هدایت کندهار ته لمنخه ور کړ. ناضر شاه غوښتل پر کابل برید وکړي او د دی په سبب یی په کندهار کې خپل مقر جوړ کړ. په دی وجت کې په کندهار کې لوی قیام پېل شو. مګر  د نادر اردو مخالفینو ته ماته ورکړه او نادر شاه کولای سول خپل اردو [[کابل]] ته ولېږل.خدای تعلی (ج)دی فردوس جنتونه ور په برخه کړی او دده روح دی تل ښار وی.

===[[احمد شاه بابا]]===
[[دوتنه:The mausoleum of Ahmad Shah Durrani (Ahmad Shah Baba).jpg|کيڼ|250px|بټنوک|د لوی احمد شاه بابا مقبره ]]
د نادر شاه تر وژل وروسته په [[ایران]] او [[افغانستان]] کې یو سم منظم حکومت وجود نه درلود. یو جوان قوماندان چې نوم یی [[احمد شاه دراني|احمد خان ابدلی]] وو د نادر د مرګ ځخه ګټه واخیست او اردو ټول کړ او کندهار ته ولاړ. څو هغه وو چې د کندهار د شیر سرخ بابا په زیارت کې د پښتنو مشران سره را ټول شوه او یوه [[لویه جرګه]] یی جوړه کړه. په دی جرګه کې ډېرې خبرې وسوې څو هغه وو چې د دی زیارت ملنګ صابر شاه د غنمو یو وږی را واخیست او د احمد شاه بابا په لنګوټه کې یی ورجګ کړ او احمد شاه بابا یی په پاچاهی وټاکئ [[احمد شاه بابا]] په کندهار کې خپا مقر جوړ کړ او کندهار بیا د افغانستان دولت [[پلازمېنه|پایتخت]] (پلازمېنه) شو. احمد شاه بابا په ۱۷۷۳ کال کې پسله شپږویشتوکالو پاچاهۍ څخه وفات او مړ شو او په کندهار کې د خرقی شریقی د تعمیر ترڅنګ ښخ شو
خدای تعلی (ج)دی فردوس جنتونه ور په برخه کړی او دده روح دی تل ښار وی.
===۱۹ پیړۍ===
[[File:Kandahar 92nd Highlanders.jpg|250px|thumb|left|د کندهار جګړه په ۱۸۸۰ کال کې]]
[[File:William Skeoch Cumming01.jpg|250px|thumb|left|افغاني وسله والان]] 
 
په ۱۸۳۹ کال کې [[د افغان-انګرېز لومړۍ جګړه]] پیل شوه. په ۲۵ جولای ۱۸۳۹ کال کې انکرېزی پوځ کندهار ته ورسېده او کندهار د انګرېریانو لخوا نیول شو. په ۱۸۴۲ کال کې انګرېزي پوځ د افغانانو لخوا ماته وخوړله. 
په ۱۸۷۸ کال کې انګرېزي پوځ بیا پر [[افغانستان]] برید وکړ او د [[افغانستان]] څو ښارونه یی ونیو. د کندهار جګره د انګرېزي او افغانی پوځ په منځ کې وروستی جنګ وو. دا جګړه د ۱۸۸۰ د جولای پر ۲۷مه پیل شوه او تقرابًا ۳۰۰۰ عسکران وژل شول.
دا جګړه د ۱۸۸۰ د جولای پر ۲۷مه د کندهار د میوند په ولسوالۍ کې پېښه شوېده چې په آسیا کې ېې د برتانوي واک د اختتام او د ختیځو ولسونو د آزادۍ غوښتونکو پاڅونونو اساس کښېښود . د جنرال ډانلډ سټیوارټ په قومانده دوولس زره کسیز پوځ د ۱۸۷۸ کال د نوامبر پر ۲۱مه د کندهار د پښین ولسسوالۍ ته داخل او ښار تر یوې نیمی میاشتي وروسته یعنې د جنورۍ پر اوومه سقوط وکړ . په سمله او لندن کی د افغانستان څخه د کندهار د بېلتون پلانونه تر غور لاندې وو څو چې انګریزانو د ۱۸۸۰ د اپریل پر لومړۍ نېټه اعلان وکړ چې کندهار نور نو له افغانستانه بیل سو او شیرعلی د مهردل خان زوی به د « کندهار او ورپورو سیمو د خپلواک والی » په توګه د کندهار چارې پر مخ بیایي . په کندهار کې د انګریزانو سیاسي افسر ډګروال سنټ جان د مې پر یوولسمه یوه لویه غونډه راوبلله او د کندهار ولس یې لدې اقدامه خبر کړ . سنټ جان د دې غونډې پر مهال شېر علي « د کندهار او ورپورو سیمو والي » اعلان کړ ( والی هغه چا ته ویل کېده چې په کورنیو چارو کې به خپلواک او په بهرنیو چارو کې به د برتانویانو تابع و 
د کندهار ټولې سیمې د انګریزي پوځ لخوا ساتل کېدې . دا مهال په ټول هیواد منجمله کندهار کې د انګریزانو پر ضد جهاد او غزا د شدت په حال کې وو چې د انګلیس- افغان دوهمه جګړه بلل کیږي . په دې بهیر کې د هیواد په شمال او جنوب کې د سلطنتي کهول څخه دوه ځوانان را ښکاره سول چې مخ پر کابل د یون په حال کې وو . عبدالرحمن خان د امیر محمد افضل خان زوی له تاشکنده او محمد ایوب خان د امیر شیرعلی خان زوی له هراته په سوقیاتو بوخت ول . لومړنى یون « محتاطانه » لاکن دوهم یون « جګړه ییز» و . انګریزانو د دې نوو پرمختیاوو په لیدنه او شننه سره عبدالرحمن خان غوره کړ چې په عین حال کې د روسیې ملاتړ او رضاءیت هم ورسره مل و .مرستیال واکمن ( وایسرا ) کله چې عبدالرحمن خان د کندهار تر غوښتلو تیر سو ، نو سټیوارټ ته صلاحیت ورکړ چې عبدالرحمن « د [[کابل]] او ورپورو سیمو» د امیر په توګه رسمأ ومني او هغه هم کله چې عبدالرحمن لا په چاریکار کې و ، د میوند له جګړې نه فقط پنځه ورځې مخکې د ده په غیاب کې هغه د کابل او مربوطه سیمو  واکمن اعلان کړ .

جهاد په [[کابل]] ، مشرقي ، جنوبي ، غزني او کندهار کې شدیدأ جاري و . په بېل کړای سوي کندهار کې چریکي عملیات د شدت په حال کې وو . پر انګریزانو او د هغوی پر رسد او کاروانونو پرله پسې حملې کېدې څو چې باالاخره انګریزان د ښار په څلورو  دیوالو کې د کلابندۍ په حال کې راغلل
مخورو او مشرانو ایوب خان ته پرله پسې احوال ورکاوه چې ملت عمومي پاڅون ته چمتو دى . د هرات او ورپورو سیمو ولس د ۱۸۸۰ په جون کې د دیني علماوو په فتوا سره ایوب خان د افغانستان د امیر په توګه وټاکیً او د ده په نوم یې خطبه وویل . پدې توګه د انګریزانو پر ضد جهاد اعلان سو او ګڼ شمیر ملي مجاهدین مخ پر کندهار او [[کابل]] راوخوځېدل. 

د کندهار پوځی قوماندان جنرال بوروز او سیاسي افسر ډګر وال سنټ جان ته د ۱۸۸۰ د جولای پر دوولسمه خبر راغیً چې د ایوب خان د  پوځ مخکښه ځواک « واشېر» ته رارسېدلی او دى پخپله هم له هغه نه ډیر لیري نه دى . د جولای پر شلمه یو برتانوۍ غونډ هلمند ته ولېږل سو او په همدې ورځ د ملي مجاهدینو دغه لښکر هم د میوند دښت ته راورسېد.


===۲۰پیړۍ===
[[File:Taliban-herat-2001-mj.jpg|200px|thumb|left|د طالبانو وسله والان په ۱۹۹۴ کال کې کندهار ته ورسېدل]]
په ۶۰ کلونو کې په کندهار کې د امریکایی انجنیرانو لخوا لوي نړیوال هوایی ډګر جوړ شو. دغه هوایی ډګر په مرکزي آسیا کې تر ټولو لوي هوایی ډګر دی. کله چې شوروی پوځ په ۱۹۷۹ کال کې پر [[افغانستان]] برید وکړل نو د کندهار هوایی ډګر یی ونیو او کندهار د شوروی قومانداني مرکز شو. په ۱۹۹۲ کال کې کندهار د مجاهدینو قوماندان ګل آغا شيرزی په لاس کې وو. په ۱۹۹۴ کال کې [[د طالبانو اسلامي غورځنګ|د طالبانو وسلوالان]] د [[پاکستان]] څخه کندهار ته راغلل او په دی ښار کې یی خپل مرکز جوړ کړل. [[طالبان]] جنایی انسانان او قوماندانان چې پر [[افغان|افغانانو]] ډیر ظلمونه کول ووژل.
په ۲۰۰۱ کال کې کندهار د امریکایی پوځ لخوا نیول شو.




















==د کندهار یادګرونه==
د کندهار زوړ ښار چې د کندهار په مرکز کې دي د زړی کلا پواسط چاپیرسوی وه چې په دغه کلا کې شپږ دراوزې لري.  د زوړ ښار په مرکز کې زوړ بازار پروت دي. 
[[ظهير الدين محمد بابر|سلطان بابر]] په ۱۶ پیړی کې د خپل بریالیتوب په یاد د چل زینی معبد په سرپوزی کې جوړ کړ.
د کندهار یو ډېر مقدس ځای د خرقې شریف زیارت دي چې په هغه کې د حضرت [[محمد صلی الله علیه وسلم]]
جامې پرتې دي. او دهغه ځنګ چې د [[احمد شاه بابا]] مقبره پرته ده. همداراز  د کندهار د کوهکران په سیمه کې د [[میرویس خان هوتک]] د مقبرې لرغونی ودانی وجود لري. په ۱۹۹۹ کال کي د [[ملا محمد عمر|ملا عمر]] په هدایت یو جومات چې د حضرت عمر بن خطاب جامعه په نوم یادېږي  جوړه شوه.


==د کندهار عکسونه==
<gallery perrow ="6">
Image:View of Chilzina Mountain from Dand in 1881.jpg|چل زینه
Image:Kandahar City during 1839-42.jpg|د کندهار بازار په ۱۹۳۹ کال کې
Image:Kandahar City in December 1841.jpg|کندهار په ۱۸۴۱ کال کې
Image:Baba Saab.JPG|د ارغنداب  سیند
Image:KandaharAirportTerminal.jpg|د کندهار هوایی ډګر
Image:Ruins of old Kandahar Citadel in 1881.jpg|د کندهار کلا چې د [[نادر شاہ افشار|نادر شاه]] لجوا خراب شوه
Image:Mosque in Kandahar.jpg|د [[احمد شاه بابا]] مقبره
Image:KandaharUniversity-Mosque-2005.JPEG|د حضرت علي بن خطاب جامعه
</gallery>

==سرچینې==
*MAREK, Jan. Dějiny Afghánistánu. Praha : Nakladatelství Lidové noviny, 2006. ISBN 80-7106-445-9.  
*MAREK, Jan. Afhánistán. Praha : Nakladatelství Libri, 2003. ISBN 8072771280.  


[[وېشنيزه:د افغانستان ښارونه]]

[[ar:قندهار]]
[[ast:Kandahar (ciudá)]]
[[be:Горад Кандагар]]
[[be-x-old:Кандагар]]
[[bg:Кандахар]]
[[bn:কান্দাহার প্রদেশ]]
[[ca:Kandahar]]
[[cs:Kandahár]]
[[da:Kandahar]]
[[de:Kandahar]]
[[en:Kandahar]]
[[eo:Kandaharo]]
[[es:Kandahar]]
[[et:Kandahār]]
[[eu:Kandahar]]
[[fa:قندهار]]
[[fi:Kandahar]]
[[fr:Kandahar]]
[[he:קנדהאר]]
[[hi:कांधार]]
[[hr:Kandahar]]
[[hy:Ղանդահար]]
[[it:Kandahar (città)]]
[[ja:カンダハール]]
[[ka:ყანდაარი]]
[[ko:칸다하르]]
[[la:Alexandria Arachosia]]
[[lt:Kandaharas]]
[[ml:കന്ദഹാര്‍]]
[[mr:कंदहार]]
[[ms:Kandahar]]
[[na:Kandahar]]
[[nl:Kandahar (stad)]]
[[no:Kandahar]]
[[pl:Kandahar]]
[[pms:Kandahar]]
[[pnb:قندھار]]
[[pt:Kandahar]]
[[ro:Kandahar]]
[[ru:Кандагар]]
[[sco:Kandahar]]
[[sh:Kandahar]]
[[sl:Kandahar]]
[[sr:Кандахар]]
[[sv:Kandahar]]
[[ta:கந்தஹார்]]
[[tg:Сафари Қандаҳор]]
[[tl:Kandahar]]
[[tr:Kandehar]]
[[uk:Кандагар]]
[[ur:قندھار]]
[[vi:Kandahar]]
[[war:Kandahar]]
[[zh:坎大哈]]
