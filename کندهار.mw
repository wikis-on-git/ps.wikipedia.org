{| style="margin: 0 0 1em 1em; border-collapse:collapse; font-size: 90%;" border="1" cellpadding="2" align="left" cellspacing="0"
|- style="background-color:lightgreen;"
! colspan="2" | کندهار<br />قندهار
|-
|- id=infObrazek
| style="text-align:center;" colspan="2"|[[File:KandaharUniversity-Mosque-2005.JPEG|150px]][[File:Mosque in Kandahar.jpg|150px]]<br />[[File:Mausoleum of Baba Wali in 2011.jpg|150px]][[File:KandaharMosque02.JPG|150px]]
|-
! align="right" valign="top" |هېواد
|[[File:Flag of Afghanistan.svg|20px]] [[افغانستان]]
|-
! align="right" valign="top" |ولايت
|[[د کندهار ولايت]]
|-
! align="right" valign="top" |د وګړو شمېر
|۴۵۰،۳۰۰
|-
! align="right" valign="top" |د بحر له سطحې لوړوالی
|۱۰۰۰ متره
|-
! align="right" valign="top" |دين
|[[اسلام]] 
|-
|}

'''کندهار''' ''(په انګرېزي:Kandahar)'' د [[افغانستان]] دويم لوی ښار دی چې د افغانستان په جنوب کې د ارغنداو د سيند په دره کې پروت دی او [[د کندهار ولايت|د کندهار د ولايت]] مرکز دی. دغه ښار  تقريبًا ۴۵۰،۳۰۰ نفوس لري. کندهار د افغانستان د تجارتي مرکزونو څخه يو مهم مرکز دی او د مالوچو (پنبې، پختې) او وچو مېوو د برار (توليد) هم ښار دی. په کندهار کې يو نړيوال [[هوايي ډګر]] هم شته. په اوس وخت کې دغه هوايي ډګر د [[ناټو]]  هډه ده. دغه هوايي ډګر چې په ۷۰ کلونو کې جوړ شوی په منځنۍ [[آسيا]] کې تر ټولو لوی هوايي ډګر دی.
 
==تاريخ==
د کندهار ښار په څلورمه مخ زېږيزه پېړۍ کې د ستر سکندر لخوا تاسيس شوی.  ستر سکندر دغه ښار ته د اسکندريا نوم ورکړ.

===لرغونې زمانه===
[[دوتنه:AsokaKandahar.jpg|250px|بټنوک|کيڼ|د اشوک کتيبه چي په کندهار کې پيدا شوه]]
کندهار تر ۳۰۵ کال عيسوي سنې مخکې د سلوکيانو حکمران په لاس کې وو. په ۳۰۵ عيسوي سنې مخکې کال کې سېلوکوس نيکاتور پر پنجاب بريد وکړ او اردو يي د هندي حکمران د چندر گپت موريا لخوا ماته وخوړله. تر جګړې وروسته سلوکوس نيکاتور او  چندر گپت موريا يو د شولې تړون لاسليک کړ  او د تړون په اساس سلوکوس نيکاتور چندر گپت موريا ته جنوبي [[افغانستان]] ورکړ او چندر گپت موريا ۵۰۰ فيلونه سيلوکوس نيکاتور ته وړکړ.
په ۲۶۰ کال عيسوي سينې مخکې [[اشوک]] د خپل ورورونو تر وژلو وروسته د [[هندوستان]] حکمران شو. کله چې [[اشوک]] پر شاهي تخت کښيناست نو د کالنګا پر پاچايي يي بريد وکړ. اشوک تر خونړي جګړې وروسته د هندوييزم په ځاي يې [[بوديزم]] غوره کړ. [[اشوک]] په ډبره کي خپل هدايت نامه هک کړ.  دغه هدايت نامه چې په آرامي او يوناني ژبو کې ليکل شوي دي په کندهار کې پيدا شو.
په ۷ پېړۍ عربي پوځ کندهار ته ورسېده او په [[افغانستان]] کې اسلامي دوره پېل شوه.

===[[ميرويس خان هوتک|حاجي ميرويس خان هوتک]]===
[[دوتنه:په کوکران کې د ميرويس نيکه مقبره.jpg|کيڼ|250px|بټنوک|د ميرويس نيکه مقبره]]
په ۱۸ پيړۍ کې د [[افغانستان]] د صفوي دولت په لاس کې وه. ددي دولت مشر په کندهار کې د ګورګين خان په  نامه يادېدئ. ګورګين خان پر پښتانو ډېر ظلمونه کول. نو په دي وخت کې د پښتنو مشران سره راټول شوه او يوه لويه جرګه يي جوړه کړه. هغه وو چې په ټولو يي حاجي ميرويس خان د قوم په مشري وټاکه. حاجي [[ميرويس خان هوتک]] د پښتنو سره لاس يو کړ.
په اول کې يي ګورګين خان ته نصيحت وکړ خو هغه ونه مانه. ځکه يي د ګورګين سره جګړه پېل کړه. په دغه جګړه کې ګورګين خان ووژل شو. تر جګړې وروسته په ۱۷۰۹ کال کې بښتانه د پر ديو د لاسه خلاص شول.  کله چې پښتنو د دښمن د لاسه خپله آزادي واجيسته نو يي د ميرويس خان څخه غوښتنه وکړه چې د پاچاهي چاري پر غاړه واخلي. حاجي ميرويس خان په خټه هوتک او د ښالم خان زوي وو چې په ۱۷۱۵ کال کې وفات شو. مقبره يي د کندهار په کوکهان کې پروت ده.
په ۱۷۳۶ کال کې [[نادر شاہ افشار|نادر شاه افشار]] پر کندهار بريد وکړ او په ۱۷۳۸ کال کې دغه ښار د نادر شاه د اردو لخوا نيول شو او پارسي اردو د ناضر شاه په هدايت کندهار ته لمنخه ور کړ. ناضر شاه غوښتل پر کابل بريد وکړي او د دي په سبب يي په کندهار کې خپل مقر جوړ کړ. په دي وجت کې په کندهار کې لوي قيام پېل شو. مګر  د نادر اردو مخالفينو ته ماته ورکړه او نادر شاه کولاي شول خپل اردو [[کابل]] ته ولېږل.خداي تعلي (ج)دي فردوس جنتونه ور په برخه کړي او دده روح دي تل ښار وي.

===[[احمد شاه بابا]]===
[[دوتنه:The mausoleum of Ahmad Shah Durrani (Ahmad Shah Baba).jpg|کيڼ|250px|بټنوک|د لوي احمد شاه بابا مقبره ]]
د نادر شاه تر وژل وروسته په [[ايران]] او [[افغانستان]] کې يو سم منظم حکومت وجود نه درلود. يو جوان قوماندان چې نوم يي [[احمد شاه دراني|احمد خان ابدلي]] وو د نادر د مرګ ځخه ګټه واخيست او اردو ټول کړ او کندهار ته ولاړ. څو هغه وو چې د کندهار د شير سرخ بابا په زيارت کې د پښتنو مشران سره را ټول شوه او يوه [[لويه جرګه]] يي جوړه کړه. په دي جرګه کې ډېرې خبرې وسوې څو هغه وو چې د دي زيارت ملنګ صابر شاه د غنمو يو وږي را واخيست او د احمد شاه بابا په لنګوټه کې يي ورجګ کړ او احمد شاه بابا يي په پاچاهي وټاکئ [[احمد شاه بابا]] په کندهار کې خپا مقر جوړ کړ او کندهار بيا د افغانستان دولت [[پلازمېنه|پايتخت]] (پلازمېنه) شو. احمد شاه بابا په ۱۷۷۳ کال کې پسله شپږويشتوکالو پاچاهۍ څخه وفات او مړ شو او په کندهار کې د خرقي شريقي د تعمير ترڅنګ ښخ شو
خداي تعلي (ج)دي فردوس جنتونه ور په برخه کړي او دده روح دي تل ښار وي.
===۱۹ پيړۍ===
[[File:Kandahar 92nd Highlanders.jpg|250px|thumb|left|د کندهار جګړه په ۱۸۸۰ کال کې]]
[[File:William Skeoch Cumming01.jpg|250px|thumb|left|افغاني وسله والان]] 
 
په ۱۸۳۹ کال کې [[د افغان-انګرېز لومړۍ جګړه]] پيل شوه. د ۱۸۳۹ کال د جولاي پر ۲۵ انکرېزي پوځ کندهار ته ورسېده او کندهار د انګرېريانو لخوا نيول شو. په ۱۸۴۲ کال کې انګرېزي پوځ د افغانانو لخوا ماته وخوړله. 
په ۱۸۷۸ کال کې انګرېزي پوځ بيا پر [[افغانستان]] بريد وکړ او د [[افغانستان]] څو ښارونه يي ونيو. د کندهار جګره د انګرېزي او افغاني پوځ په منځ کې وروستي جنګ وو. دا جګړه د ۱۸۸۰ د جولاي پر ۲۷مه پيل شوه او تقرابًا ۳۰۰۰ عسکران وژل شول.
دا جګړه د ۱۸۸۰ د جولاي پر ۲۷مه د کندهار د ميوند په ولسوالۍ کې پېښه شوېده چې په آسيا کې ېې د برتانوي واک د اختتام او د ختيځو ولسونو د آزادۍ غوښتونکو پاڅونونو اساس کښېښود . د جنرال ډانلډ سټيوارټ په قومانده دوولس زره کسيز پوځ د ۱۸۷۸ کال د نوامبر پر ۲۱مه د کندهار د پښين ولسسوالۍ ته داخل او ښار تر يوې نيمي مياشتي وروسته يعنې د جنورۍ پر اوومه سقوط وکړ . په سمله او [[لندن]] کي د [[افغانستان]] څخه د کندهار د بېلتون پلانونه تر غور لاندې وو څو چې انګريزانو د ۱۸۸۰ د اپريل پر لومړۍ نېټه اعلان وکړ چې کندهار نور نو له افغانستانه بيل شو او شيرعلي د مهردل خان زوي به د « کندهار او ورپورو سيمو د خپلواک والي » په توګه د کندهار چارې پر مخ بيايي . په کندهار کې د انګريزانو سياسي افسر ډګروال سنټ جان د مې پر يوولسمه يوه لويه غونډه راوبلله او د کندهار ولس يې لدې اقدامه خبر کړ . سنټ جان د دې غونډې پر مهال شېر علي « د کندهار او ورپورو سيمو والي » اعلان کړ ( والي هغه چا ته ويل کېده چې په کورنيو چارو کې به خپلواک او په بهرنيو چارو کې به د برتانويانو تابع و 
د کندهار ټولې سيمې د انګريزي پوځ لخوا ساتل کېدې . دا مهال په ټول هيواد منجمله کندهار کې د انګريزانو پر ضد جهاد او غزا د شدت په حال کې وه چې د انګليس- افغان دوهمه جګړه بلل کيږي . په دې بهير کې د هيواد په شمال او جنوب کې د سلطنتي کهول څخه دوه ځوانان را ښکاره شول چې مخ پر کابل د يون په حال کې وو . عبدالرحمن خان د امير محمد افضل خان زوي له تاشکنده او محمد ايوب خان د امير شيرعلي خان زوي له هراته په سوقياتو بوخت ول . لومړنى يون « محتاطانه » لاکن دوهم يون « جګړه ييز» و . انګريزانو د دې نوو پرمختياوو په ليدنه او شننه سره عبدالرحمن خان غوره کړ چې په عين حال کې د روسيې ملاتړ او رضاءيت هم ورسره مل و .مرستيال واکمن ( وايسرا ) کله چې عبدالرحمن خان د کندهار تر غوښتلو تير شو ، نو سټيوارټ ته صلاحيت ورکړ چې عبدالرحمن « د [[کابل]] او ورپورو سيمو» د امير په توګه رسمأ ومني او هغه هم کله چې عبدالرحمن لا په چاريکار کې و ، د ميوند له جګړې نه فقط پنځه ورځې مخکې د ده په غياب کې هغه د کابل او مربوطه سيمو  واکمن اعلان کړ .

جهاد په [[کابل]] ، مشرقي ، جنوبي ، [[غزني]] او کندهار کې شديدأ جاري و . په بېل کړاي سوي کندهار کې چريکي عمليات د شدت په حال کې وو . پر انګريزانو او د هغوي پر رسد او کاروانونو پرله پسې حملې کېدې څو چې باالاخره انګريزان د ښار په څلورو  ديوالو کې د کلابندۍ په حال کې راغلل
مخورو او مشرانو ايوب خان ته پرله پسې احوال ورکاوه چې ملت عمومي پاڅون ته چمتو دى . د هرات او ورپورو سيمو ولس د ۱۸۸۰ په جون کې د ديني علماوو په فتوا سره ايوب خان د افغانستان د امير په توګه وټاکيً او د ده په نوم يې خطبه وويل . پدې توګه د انګريزانو پر ضد جهاد اعلان شو او ګڼ شمير ملي مجاهدين مخ پر کندهار او [[کابل]] راوخوځېدل. 

د کندهار پوځي قوماندان جنرال بوروز او سياسي افسر ډګر وال سنټ جان ته د ۱۸۸۰ د جولاي پر دوولسمه خبر راغيً چې د ايوب خان د  پوځ مخکښه ځواک « واشېر» ته رارسېدلي او دى پخپله هم له هغه نه ډير ليري نه دى . د جولاي پر شلمه يو برتانوۍ غونډ هلمند ته ولېږل شو او په همدې ورځ د ملي مجاهدينو دغه لښکر هم د ميوند دښت ته راورسېد.

===۲۰پيړۍ===
[[File:Taliban-herat-2001-mj.jpg|200px|thumb|left|د طالبانو وسله والان په ۱۹۹۴ کال کې کندهار ته ورسېدل]]
په ۶۰ کلونو کې په کندهار کې د امريکايي انجنيرانو لخوا لوي نړيوال هوايي ډګر جوړ شو. دغه هوايي ډګر په مرکزي [[آسيا]] کې تر ټولو لوي هوايي ډګر دي. کله چې شوروي پوځ په ۱۹۷۹ کال کې پر [[افغانستان]] بريد وکړل نو د کندهار هوايي ډګر يي ونيو او کندهار د شوروي قومانداني مرکز شو. په ۱۹۹۲ کال کې کندهار د مجاهدينو قوماندان ګل آغا شيرزي په لاس کې وو. په ۱۹۹۴ کال کې [[د طالبانو اسلامي غورځنګ|د طالبانو وسلوالان]] د [[پاکستان]] څخه کندهار ته راغلل او په دي ښار کې يي خپل مرکز جوړ کړل. [[طالبان]] جنايي انسانان او قوماندانان چې پر [[افغان|افغانانو]] ډير ظلمونه کول ووژل.
په ۲۰۰۱ کال کې کندهار د امريکايي پوځ لخوا ونيول شو.

==د کندهار يادګرونه==
د کندهار زوړ ښار چې د کندهار په مرکز کې دي د زړي کلا پواسط چاپيرسوي وه چې په دغه کلا کې شپږ دراوزې لري.  د زوړ ښار په مرکز کې زوړ بازار پروت دي. 
[[ظهير الدين محمد بابر|سلطان بابر]] په ۱۶ پيړي کې د خپل برياليتوب په ياد د چل زيني معبد په سرپوزي کې جوړ کړ.
د کندهار يو ډېر مقدس ځاي د خرقې شريف زيارت دي چې په هغه کې د حضرت [[محمد صلي الله عليه وسلم]]
جامې پرتې دي. او دهغه ځنګ چې د [[احمد شاه بابا]] مقبره پرته ده. همداراز  د کندهار د کوهکران په سيمه کې د [[ميرويس خان هوتک]] د مقبرې لرغوني وداني وجود لري. په ۱۹۹۹ کال کي د [[ملا محمد عمر|ملا عمر]] په هدايت يو جومات چې د حضرت عمر بن خطاب جامعه په نوم يادېږي  جوړه شوه.


==د کندهار عکسونه==
<gallery perrow ="6">
Image:View of Chilzina Mountain from Dand in 1881.jpg|چل زينه
Image:Kandahar City during 1839-42.jpg|د کندهار بازار په ۱۹۳۹ کال کې
Image:Kandahar City in December 1841.jpg|کندهار په ۱۸۴۱ کال کې
Image:Baba Saab.JPG|د ارغنداب  سيند
Image:KandaharAirportTerminal.jpg|د کندهار هوايي ډګر
Image:Ruins of old Kandahar Citadel in 1881.jpg|د کندهار کلا چې د [[نادر شاہ افشار|نادر شاه]] لخوا خراب شوه
Image:Mosque in Kandahar.jpg|د [[احمد شاه بابا]] مقبره
Image:KandaharUniversity-Mosque-2005.JPEG|[[د علي بن خطاب جامع]]
</gallery>

==سرچينې==
*MAREK, Jan. Dějiny Afghánistánu. Praha : Nakladatelství Lidové noviny, 2006. ISBN 80-7106-445-9.  
*MAREK, Jan. Afhánistán. Praha : Nakladatelství Libri, 2003. ISBN 8072771280.  


[[وېشنيزه:د افغانستان ښارونه]]
[[وېشنيزه:کندهار]]

[[ar:قندهار]]
[[ast:Kandahar (ciudá)]]
[[be:Горад Кандагар]]
[[be-x-old:Кандагар]]
[[bg:Кандахар]]
[[bn:কান্দাহার প্রদেশ]]
[[ca:Kandahar]]
[[cs:Kandahár]]
[[da:Kandahar]]
[[de:Kandahar]]
[[en:Kandahar]]
[[eo:Kandaharo]]
[[es:Kandahar]]
[[et:Kandahār]]
[[eu:Kandahar]]
[[fa:قندهار]]
[[fi:Kandahar]]
[[fr:Kandahar]]
[[he:קנדהאר]]
[[hi:कांधार]]
[[hr:Kandahar]]
[[hy:Ղանդահար]]
[[it:Kandahar (città)]]
[[ja:カンダハール]]
[[ka:ყანდაარი]]
[[ko:칸다하르]]
[[la:Alexandria Arachosia]]
[[lt:Kandaharas]]
[[ml:കന്ദഹാര്‍]]
[[mr:कंदहार]]
[[ms:Kandahar]]
[[na:Kandahar]]
[[nl:Kandahar (stad)]]
[[no:Kandahar]]
[[os:Кандагар]]
[[pl:Kandahar]]
[[pms:Kandahar]]
[[pnb:قندھار]]
[[pt:Kandahar]]
[[ro:Kandahar]]
[[ru:Кандагар]]
[[sco:Kandahar]]
[[sh:Kandahar]]
[[sl:Kandahar]]
[[sr:Кандахар]]
[[sv:Kandahar]]
[[ta:கந்தஹார்]]
[[tg:Сафари Қандаҳор]]
[[tl:Kandahar]]
[[tr:Kandehar]]
[[uk:Кандагар]]
[[ur:قندھار]]
[[vi:Kandahar]]
[[war:Kandahar]]
[[zh:坎大哈]]
