[[File:Cosmetics case Egypt.jpg|350px|thumb|left|په پخوانی مصر کی انسانانو خاص کاسې د ملهم ‌‌ذخیره کولو لباره کارول]]
[[دوتنه:Eye-ointment.jpg|200px|thumb|د سترگی ملهم]]
'''ملهم''' (په لاتینی ژبې کی: '''Unguentum''' ) د نیمه جامد یو درمل شکل دي چی د انسانانو یا حیوانانو پر پوستکي او انساج باندي مښل کېږي.  انسانانو په پخوانۍ وخت کې د حیواناتو غوړې څخه د ملهمونو د جوړولو لپاره کار واخیستل. په تیر وخت کې دواجوړونکو د سپی له غوړوی،د خرس غوړی او غوا غوړی نه کار واخیستل. په اوس وخت کې ملهمونه د صنعتی غوړی په مرسته جوړېږی. درمل جوړونکی د ملهمو جوړولو لپاره د ترکوندی تېل ، د نفت محصول/[[واسلین]]/ او صنعتی تېل یا غوړی /ماکروگول/ څخه کار اخلی.

==د ملهمونو خاصی ډولونه==
په اوس وخت کی ملهم د سنگار په صنعت او [[طب]] کی کارېږي. هر ملهم د درملونو، غوړو، تیلونو څخه جوړ شوي وی. ملهمونه چی په کښې د [[اوبه|اوبو]] محتوی یی په سلو کې لس زیاته ده کریم ته وایی. ملهمونه چی پکښې د جامدو توکو محتوي یی په سلو کی پنځه ویشت زیاته ده پاسټا (په [[انگرېزي ژبه|انگرېزي]] کی: Paste  ) ته وایی. 
===د سترگی ملهم===
دسترگی ملهم د استریل د ملهم یو ډول دی چی د[[سترگه|سترگو]] د رنځ لپاره ورڅخه کار اخیستل کېږی.د سترگی ملهم کولای شی چی د [[سترگه|سترگو]] د التهابو او حساسیتو لپاره ور څخه کار واخلی. د سترگی ملهم کولای شی د[[انټيبايوټيک|انټيبايوټيکونه]], آنتی‌هیستامینیک یا[[القلويد|القلويدونه]] محتوي ولری.

==ملهمونه==
په اوس وخت کی په ځانگري ډول د ملهم د جوړولو لپاره نفتي محصولونه کارېږي. د هغو محصولاتو څخه [[واسلین]]، [[پرافین]] او [[گلیسرین]] تر ټولو مشهور دي. خو طبیی توکې لکه د لمرکلی تیل، د ښون تیل، د مچیو موم، د پسه د وړۍ غوړې هم اهمیت لري. په عصری صنعت کی مصنوعی ملهمونه لکه ماکروگول، د سیلیکون تیل، د کربوپول جل جوړېږي. 
===واسلین===
[[واسلین]] د نفتی محصولاتو څخه تر ټولو مشهور دي او د ملهم د جوړولو لپاره اړین رول لوبوي. واسلین  ژیږ یا سپین رنگ درلودلای شي.
===گلیسرین===
گلیسرین د نفتی توکو څخه یو استرطابي او بې رنگ، بې وږم خوږه توکه ده چی د غاښو کریم او مرطوب کونکی کریم ته ریاتېږې او د C3H8O3 کیمیاوي فورمول لري.

===ماکروگول ===
ماکروگول  د مصنوعی مخصولاتو څخه دي چی په څانگري ډول په صنعت کی د ملهمونو د جوړولو لپاره کارېږي. ماکروگول په رښتیا کی پلی‌اتیلن گلیکول دي چی د مولکول وزن یی ۴۰۰ یا ۲۰۰۰مولونو ته رسېږي. ماکروگول یوه جامده سپینه توکه ده چی په اوبو کی حلېږي.

==د ملهمونو ډولونه==
ملهمونه د فیزیکی مخصوصیت په مطابق بسیط ملهم،  د سوسپانسیون ملهم، د امولسیون ملهم او  د سوسپانسیون-امولسیون ملهم دي.

[[وېشنيزه:ددرمل شکل]]
