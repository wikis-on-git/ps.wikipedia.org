'''ملا عبدالمنان نیازی''' چې د طالبانو د واکمنۍ پر مهال د [[هرات]] او کابل والي و او اوس د کوټې شورا غړی دی، ملا عبدالمنان وايي چې منصور په خپله ډله کې هېڅ سیاسي شخصیت نه درلود. د جولای په میاشت کې د ملا عمر اخوند د مړینې او د منصور د مشرۍ له اعلان وروسته د طالبانو په منځ کې د لومړي ځل لپاره اختلافات علني شول. نیازی ادعا کوي چې د شورا تقریباً ټول غړي د منصور له مشرتابه سره مخالف ول ځکه چې منصور شورا ته د پخواني مشر ملا محمد عمر اخوند د مړینې یا وژل کېدو د څرنګوالي په اړه پوښتنو ته ځواب نه ورکاوه. ده همداراز تور ولګاوه چې ملا منصور د منځګړو دیني عالمانو د پرېکړې منلو ته هم نه حاضریدو. د ملا عبدالمنان نیازي په وینا په لنډ وخت کې به علما د ملا اختر محمد منصور د مشرۍ د نه مشروعیت په اړه فتوا صادره کړه ځکه چې د ده په وینا نوموړي د علماوو، اسلامي امارت او د ملا محمد عمر اخوند د کورنۍ بې اعتنايي کړې وه.
==وژنه==
ملا منان نیازی د سه شنبې په ورځ ۱۳۹۵/۳/۵ نیټه کندهار کې ووژل شو.
