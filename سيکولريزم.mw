سيکولريزم

له {{سيکولريزم}}نه مراد چی په انګريزۍ کی يې بديل {{Secularism}} دی  له سياست نه د مذهبي مشرانو لاس لنډول او يا حد اقل کمول دي، يعنی دا نظريه غواړي چی مذهبي مشران دی دين خلکو ته ورسوي او سياست دی سياستوالو ته پریږدي يا په بله اصطلاح سيکولريزم په دی پرمختللې زمانه کی له سوليدلو مذهبي فکرونو نه د جدا کيدو يو تحريک دی.
که څه هم په پښتنو سيمو او تر ډيره په افراطي مسلمانو ټولنو کی [[سيکولريزم]] د لادينيت او نامذهبيت په مانا خلکو ته ښودل کیږي خو د سيکولريزم د حاميانو په نظر دا یوه سياسي نظريه ده او له لادينیت سره هيڅ تړاو نه لري، په اوسنۍ زمانه کی ددی نظريې پلويان وايي موږ ځکه له سياست نه د ديني مشرانو جدا کيدل غواړو چی په تېر تاريخ کی دا څو ځله ثابته شوی چی مذهبي مشران د واک سخت تږي وي او د واک لپاره د انسانیت هره پوله تر پښو لاندی کوي (لکه په تير کی د کليسا راهبان او په اوس وخت کی له مدرسو نه د افراطیت طالب داعش القاعده وغيره تقويه).
تر ټولو لومړی د سيکولريزم اصطلاح په ۱۸۵۱م کال یو برتانوي مصنف جارج جیکوب هولياک استعمال کړی وه، دا اصطلاح په اصل کی د حکومت او کليسا د جدا کيدلو لپاره استعمالیږي که لږ په ساده ژبه یی ووايو نو سيکولريزم په اصل کی د سياست او مذهب ترمنځ د تفریق نوم دی.
