نامتو سندرغاړى او نڅاگر '''مايكل جكسن''' د ۱۹۵۸ ز كال د اگسټ په ۲۹ زېږېدلى دى . دده بپشړ نوم مايكل جوزيف جكسن دى . دى د ټولو زمانو يو له ډېرو سترو سندرغاړو څخه گڼل كيږي . جكسن د موسيقۍ په برخه كې د سترو برياوو په تر لاسه كولو سره د پاپ موسيقۍ د پاچا نوم گټلى دى . ده ځانگړې نه تكرارېدونكې بڼه درلوده ، چې هغه دده د شاپو تروه خولى او پر ښي لاس باندې سپين لاس ماغو وو . جكسن ۱۳ جايزې گټلې وې .
==د مايكل جكسن مړينه==
دپاپ موسيقۍ نامتو ستوری مايکل جکسن دپنجشنبې په ورځ (دجون په 25 مه،) دپنځوسو کلونو په عمر دامريکا دمتحده ايالتونو په لاس انجلس کې ومړ . دښاغلي جکسن ورور جرامين وايي داسې ښکاري چې مايکل جکسن به دزړه دناروغۍ له امله مړ شوی وي . دهغه جسد له روغتون څخه په چورلکه کې عدلي طب ته دڅېړنو لپاره وړل شوی دی .
دښاغلي جکسن دمړينې خبر له هغه وروسته خپور شو چې په هاليووډ کې له خپل کور څخه دمرستندويو ځواکونو له لوري دزړه ددرېدو له امله يوه روغتون ته ورسول شو. دلاس انجلس ټايم ورځپانې په خپله وېبپاڼه کې راپور ورکړی چې دښاغلي جکسن کور ته د مرستې دمامورينو د ورتګ پر مهال دجکسن ساه (تنفس) درېدلی و. دامهال دپاپ موسيقۍ ددغه نامتو ستوري مينه وال دروغتون او دښاغلي جکسن دکور شاوخوا ته راغونډ شوي دي . مايکل جکسن يو شمېر روغتيايي ستونزې درلودې او تر درملنه لاندې و.
نوموړي له کوچينوالي څخه دموسيقي په برخه کې له خپلو وروڼو سره يوځای د جکسن فايو په هنري ډله کې کار پيل کړی و. ده په اتيايمه زېږدي لسيزه کې د((ټريلر)) او ((بد)) په نوم سندرو له ويلو وروسته نړيوال شهرت وموند. دګينز په نوم دنړيوالو ريکارډونو دکتاب دراپور له مخې د مايکل جکسن دټريلر البوم چې په 1982 کې بازار ته راووت 65 ميليونه کاپي وپلورل شو چې په نړۍ کې دموسيقي تر ټولو ډېر پلورل شوی البوم بلل کېږي . مايکل جکسن په تېرو کلونو کې داخلاقي جنجالونواو مالي ستونزو له امله ګوښه شوی و. نوموړی شپږ کاله مخکې د يوه 14کلن ماشوم دجنسي ځورونې په تور بندي شو خو تر يوې پنځه مياشتنۍ جنجالي محاکمې وروسته محکمې هغه بې ګناه وباله . مايکل جکسن دمايکل جوزف، پاريس مايکل کاترين او پرينس مايکل دويم په نوم درې اولادونه درلودل .
==د مايكل جكسن سپين لاس ماغو==
د پاپ موسيقۍ نامتو ستوري مايکل جکسن يو ''اوبدل شوی'' لاس ماغو د تېرې شنبې په ورځ په نيويارک کې په ٣٥٠ زره ډالرو وپلورل شو . مايکل جکسن خپل دا لاس ماغو د لومړي ځل لپاره په ١٩٨٣ کال د هغه د مشهورې سندرې (مون واک) ويلو پرمهال په لاس کړی و . 
پر دې سربېره د مايکل جکسن ٧٠ نور شخصي توکي هم په ډېره لوړه بيه پلورل شوي . د نوموړي هغه کورتۍ چې ١٩٨٩ کال کې يې د Bad سندريز البوم خپراوي پرمهال اغوستې وه په ٢٢٥ زره ډالره او خولۍ يې په ٢٢ زره ډالرو وپلورل شوې . د نوموړي شخصي توکو ته د تېرې شنبې په ورځ په نيويارک ښار کې يو کوچنی نندارتون او د خرڅلاو ځای جوړ شوی و، چې ګڼ شمېر مينه وال يې نندارې ته ورغلي ول . 
د ده د شخصي توکو وړاندې کوونکی دارين جولين وايي د ده تر ټولو ارزښتناکه شخصي توکی همدا لاس ماغو و، چې د (سپوږمۍ پر سر کدم وهل) سندرې پرمهال يې په لاس کړی و . 
د مايکل جکسن دا لاس ماغو د هانګ کانګ يوه سوداګر (هافمن ما) راونيوه، چې ټاکل شوې ده، چې د چين ماکاو ټاپو په يوه هوټل کې به يې نندارې ته وړاندې کړي . 
نوموړی وايي ده تمه نه درلوده، چې دا لاس ماغو به په دومره قيمته خرڅ کړای شي . 
جوليان وايي د جکسن شخصي توکو بيې د الوېس برېسلي او مارلين مونرو د شخصي توکو تر بيو ډېرې لوړې وې . 
د مايکل جکسن دا لاس ماغو د هانګ کانګ يوه سوداګر (هافمن ما) راونيوه، چې ټاکل شوې ده، د چين ماکاو ټاپو په يوه هوټل کې به يې نندارې ته وړاندې کړي . 
د پاپ موسيقۍ نامتو ستوری مايکل جکسن د تېرې جون مياشتې پر ٢٥مه د پنجشنبې په ورځ د پنځوسو کلونو په عمر د امريکاد متحده ايالتونو کليفورنيا په لاس انجلس کې ومړ . 
د ګينز په نوم د نړيوالو ريکارډونو د کتاب د راپور له مخې د مايکل جکسن د ټريلر البوم چې په ١٩٨٢ کې بازار ته راووت ٦٥ ميليونه کاپي وپلورل شو چې په نړۍ کې د موسيقي تر ټولو ډېر پلورل شوی البوم بلل کېږي . 
مايکل جکسن د مايکل جوزف، پاريس مايکل کاترين او پرېنس مايکل دويم په نوم درې اولادونه درلودل .
==اخځونه==
*http://www.bbc.co.uk/pashto/world/story/2009/11/091123_hh-jackson-glove.shtml
* http://ru.wikipedia.org/wiki/Майкл_Джексон
