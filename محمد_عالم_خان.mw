[[Image:Prokudin-Gorskii-19.jpg|thumb|left|عالم خان, انځور كښنه د [[سرگي مېخاېلوف پروكودين گورسكي]] لخوا په ۱۹۱۱ز كال كې]]
'''امير محمد عالم خان''' (۱۸۸۰-۱۹۴۴ز) كې د مغولي واكمنۍ وروستې [[امير]] ؤ، چې په [[بخارا]] يې واكمني كوله.  كه څه هم [[بخارا]] د تزاري روسيې تر واك لاندې وه، خو دې [[امير]] وكړاى شول، چې له ۱۹۱۱ز د جنورۍ له درېيمې تر ۱۹۲۰ز ۳۰ اگست پورې خپل [[امارات]] پدې ښار كې نه يواځې وساتي، بلكه خپله [[خپلواكي]] هم ترلاسه كړي.  دا امير د [[چنگېز خان]] له نسل څخه ؤ.

امير عالم خان په ۱۳ كلنۍ كې د خپل پلار امير عبدالاحد خان لخوا د سان پيټرزبورگ ښار ته د يوه درې كلنې ښوونيزې دورې لپاره ولېږه ترڅو هورې په جنگي او دولتي  چارو كې خپلې زده كړې وكړي.  په ۱۸۹۶ز كال د روسي واكمنۍ لخوا ورته بخارا د واكمنۍ وليعهدۍ تاج ورپه سر كړ. لدې كار سره سم دې د بخارا په لور وخوځېد. هورې يې له پلار سره د ملك چارې سمبالولې، پس له دوه كاله د ناسف سيمې د والي په توگه وگومارل شو، او پوره دولس كاله په نوموړي دنده پاتې شو. لدې ځاى څخه بيا شمالي ولايت [[كرمينا]] ته ولېږل شو، او د دوه كالو لپاره يې هلته ولايت چارې ترسره كړې، تردې چې په ۱۹۱۰ز كال يې د پلار د مرگ خبر ترلاسه كړه.

{{commons|category:Mohammed Alim Khan, Emir of Bukhara}}

[[وېشنيزه:اميران]]
[[وېشنيزه:د ۱۸۸۰زوكړې]]
[[وېشنيزه:د ۱۹۴۴ مړينې]]
[[وېشنيزه:د ازبكستان تاريخ]]
