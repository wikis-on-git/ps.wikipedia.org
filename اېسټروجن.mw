[[دوتنه:Estriol.svg|thumb|200px|[[اېسټريول]]. د دوه هايډروآکسيل (-OH) ډلې ته چې د D کړۍ (د ښي لور کړۍ) سره تړلې ده پام وګرځوۍ.]]
[[دوتنه:Oestradiol-2D-skeletal.png|thumb|200px|[[اېسټراډيول]]. د يوه هايډروآکسيل ډلې ته چې د D کړۍ سره تړلې ده پام وګرځوۍ. د 'di' يا ډای مختاړی د دواړو همدغه هايډروآکسيل او د A کړۍ هايډروآکسيل ډلې لور ته اشاره کوي (تر ټولو کيڼ لور ته).]]
[[دوتنه:Estrone structure.svg|thumb|200px|[[اېسټېرون]]. د [[کېټون]] (=O) ډلې ته چې د D کړۍ سره تړلې پام وګرځوۍ. ]]
'''اېسټروجن''' (په انګرېزي: Estrogen) يو ښځينه جنسي [[هورمون]] دی چې په ښځينه جنسي غدې [[اووېريوم]] (Ovarium) کې ترشح کېږي. د کيميايي جوړښت له مخې له [[سټېروئيډونو]] له ډلې نه ګڼل کېږي او د ترکيب منځني توکي يې له [[پروجېسټرون]] نه عبارت دی. د پروجېسټرون هورمون په دواړو ښځينه او نارينه جنسي غدو کې شته دي. اېسټروجن د [[کولېسټرول]] نه مېنځ ته راځي.

په ښځو کې د اېسټروجن او [[اندروجن]] دواړه هورمونونه شته، خو د اېسټروجن کچه يې د اندروجن په پرتله ډېره ده. د مونث جنس د هورمونو نه [[اېسټراډيول]] ډېر فعال دی. همدارنګه د [[اسټريول]]، [[اېسټران]] او د اېسټراډيول سټېروئيډي هورمونونه چې په [[پلاسېنټا]] (Placenta) او زهدان کې ترشح کېږي، د همدې هورمونو له ډلې نه ګڼل کېږي. اېسټروجن په ډېره لږه اندازه د [[اډرېنال]] غدې په پوټکي او [[ټېسټېس]] (Testes) (خوټې) کې ترکيبېږي. په ډېرو بوټو کې سټېروئيډي هورموني مرکبات د اېسټروجن د هورمون په شان ځانګړنې لري. په اورګانيزم کې د اېسټروجن ژوندپوهنيزې اغېزې عبارت دی له [[مياشتني دوران]]، [[بلاربښت]] او د شيدو توليد، په جنسي غړو او زهدان کې د ځانګړو بدلونونو، د شيدو د غُدې د ودې او د [[دويمې جنسي نښې|دويمو جنسي نښو]] او علامو، لکه د ښځو د تيو د اورګانيزم جوړښت، د وېښتانو کموالی او نورو سبب ګرځي. د حُجروي انقسام او د هډوکو توليدولو عمليې تحريکوي، د [[فوليکول]] (Folicle) په پخېدلو سره د زهدان (زيلان) د محاطې غشاء په وده او ژېړ جسم په ساتلو کې مرسته کوي. د زهدان په [[ووب|ووبونو]] (انساج) کې مېټابوليزم لوړوي او د [[آکسيجن]] لګښت او د [[نيوکليک اسيد|نيوکليک اسيدونو]] او [[پروټين|پروټينو]] ترکيب پياوړی کوي. وروسته له ۴۰ - ۴۵ کالونو نه په ښځو کې د اېسټروجن ترشح کمېږي، چې د دې په پايله کې د ښځو مياشتنی دوران بې نظمه کېږي او په ورو ورو له منځه ځي. د مياشتني دوران له مېنځه تللو سره ځينې ناکرارۍ لکه [[ميالجيا]] (Myalgia) (د عضلاتو دردونه)، عصبانيت او نورې نښې راپېدا کېږي. اېسټروجن د وينې له بهېدلو د ګړنديتوب وړتيا لري، نو ځکه د وريد په داخل کې د ۲۰ ملي ګرامه [[اېسټروجن اېسټر سلفېټ]] نه کار اخيستل کېږي. اېسټروجن د [[پروسټاټ]] د سرطان په درملنه کې چې د جراحۍ اسباب نه لري، هم کارېږي.






























[[وېشنيزه:هورمونونه]]

[[ar:إستروجين]]
[[be:Эстрагены]]
[[be-x-old:Эстрагены]]
[[bg:Естроген]]
[[ca:Estrogen]]
[[cs:Estrogen]]
[[da:Østrogen]]
[[de:Estrogene]]
[[dv:އެސްޓްރަޖަން]]
[[el:Οιστρογόνο]]
[[en:Estrogen]]
[[es:Estrógeno]]
[[et:Östrogeenid]]
[[eu:Estrogeno]]
[[fa:استروژن]]
[[fi:Estrogeeni]]
[[fo:Østrogen]]
[[fr:Œstrogène]]
[[gl:Estróxeno]]
[[he:אסטרוגן]]
[[hr:Estrogeni]]
[[hu:Tüszőhormon]]
[[id:Estrogen]]
[[is:Estrógen]]
[[it:Estrogeno]]
[[ja:エストロゲン]]
[[ko:에스트로겐]]
[[lt:Estrogenai]]
[[mk:Естрогени хормони]]
[[nl:Oestrogeen]]
[[nn:Østrogen]]
[[no:Østrogen]]
[[oc:Estrogèn]]
[[pl:Estrogeny]]
[[pt:Estrogênio]]
[[ru:Эстрогены]]
[[sh:Estrogeni]]
[[simple:Estrogen]]
[[sr:Естроген]]
[[su:Éstrogén]]
[[sv:Östrogen]]
[[tr:Östrojen]]
[[uk:Естроген]]
[[vi:Estrogen]]
[[zh:雌激素]]
