[[دوتنه:Faisal Ahmad Shinwari, 041207-F-5586B-025.jpg|کيڼ|250px|بټنوک|فضل هادي شينواری]]
'''مولوي فضل هادي شينواری''' يو مولوي و او حافظ د قران .  فضل هادي شينواری شاوخوا ۸۵ کاله وړاندې د [[ننگرهار]] د [[دهسکې مېنې ولسوالۍ|هسکې مېنې]] د شينوارو په ولسوالۍ کې زيږيدلی و.

نوموړي د [[طالبان|طالبانو]] له ماتې وروسته د [[افغانستان]] د سترې محکمې مشر شو او د افغانستان اوسيني ولسمشر [[حامد کرزی|حامد کرزي]] ته نژدې کس بلل کيده .
== مخينه == 

مولوي فضل هادي شينوارى وروسته د طالبانو د راپرځېدو د افغانستان له پيژندل شويو مذهبي مشرانو وشمېرل شو او له څو کلونو راپديخوا دافغانستان د عالمانو [[د جرګې مشر]] و .

د طالبانو له ماتې وروسته د [[افغانستان]] د سترې محکمې مشر شو او د افغانستان اوسيني ولسمشر حامد کرزي سره ېې نژدې اړيکې درلودې . داسې هم وېل کېږي چې د حامد کرزي د قران ښودلو استاد هم پاتې شوی .دی د عالمانو په شورا کې مهم غړی و او د خپل دندې پر اساس ېې په وار وار  په طالبانو غږ وکړ چې وسله پر ځمکه کيږدي او د هغوی سره روغې او پخلاينې لاره خپله کړي .

== زده کړې ==
لومړنۍ زده کړې يې په خپل کلي کې پيل ، سملاسي وروسته د کابل په دارالعلوم کې شامل او په ١٣٣٣ لمريز کال کې ترې فارغ شو ، چې په خپل وخت کې د ديني او مروجو زده کړو معتبره مدرسه وه .فضل هادي شينواري شيخ الحديت او د قران کريم حافظ هم و .
== دندې == 
د کابل له دارالعلومه تر فارغيدو سملاسي وروسته نوموړي په پلازمينه کابل کې د ابن سينا په ښونځي کې د ښوونکي په توگه دنده پيل کړه .
د ده نژدې ملگري وايي چې د کار په دغه څلور کلنه موده کې يې د وخت د واکمنو له ډلې له [[سردار محمد داود خان]] سره يو څه زړه بډوالی رامنځ ته شو او په ننگرهار کې د[[ نجم المدارس]] مدرسې ته د مدرس په توگه تبديل کړى شو. 
== د کدوالۍ ژوند ==
په نجم المدارس کې تر ١٥ کلن تدريس وروسته چې کله په کال ١٣٥٢ لمريز کې سردارداودخان ولسمشر شو فضل هادي شينوارى پا کستان ته کډوال شو .
لومړى پيښور ته نژدې په باړه کې استوگن شو ، دوه کاله وروسته يې د افغانستان پولو ته نژدې په دره ادم خيلو کې د يوې مدرسې بنسټ کيښود چې تر ٢٠٠٢ کاله پورې د همدې مدرسې مشر و ، دغه مدرسه اوس هم فعاله ده .
==سياسي ژوند==
مولوي فضل هادي شينواري په ١٣٥٧ کال کې د [[جهاد]] له پيلېدو د [[ډاکټر نجيب]] تر واکمنۍ پورې د [[صبغت الله مجددي]] په مشرۍ په [[ملي نجات گوند]] کې و، خو په خپله قومندان نه و،  بلکې د خپلو شاگردانو او پلوېانو سره به له مدرسې د جگړې ډگر ته چکر واهه .
له هغه وروسته د [[عبدالرب رسول سياف]] سره ملگرى شو او د طالبانو پر مهال د ډيورنډ پولې ته څېرمه يوې غاړې کې په خپله مدرسه کې و .
سره له دې چې د ده ډير زده کوونکي ېې د طالبانو د غورځنگ په ليکو کې و، خو له هغوى سره يې ښکاره مخالفت درلود او د يوه زده کوونکي وينا يې ده ٫٫چې نوموړي ته د طالبانو کړنې د منلو وړ نه وې٬٬ .

سره له دې چې په دغه موده کې فضل هادي شنيواري له جهادي مشر  عبدالرب رسول سياف او د طالبانو له نورو مخالفينو سره ملگرى و، خو په دغه موده کې د شمالي ټلوالې تر واک لاندې سېمو ته ولاړه نه .

مولوي فضل هادي [[شينواری]] د افغانستان په تير شاوخوا نهه کلن سياسي بهيرکې فعاله ونډه لرله او د دوو زرو عالمانو په گډون د افغانستان د عالمانو د شورا مشر وو.

او ترې وړاندې د دغه هيوا د تاريخ په حساسو شېبو کې قاضي القضات هم پاتې شوى .
== مړينه ==
پخوانی قاضي القضات فضل هادي شينواری په هند کې ومړ
== مدني حالت ==
ښاغلي [[د شينوارو ټبر|شينواري]] دوې ښځې درلودې او له ښاغلي شينواري څخه ١٤ اولادونه پاتې دي چې اته يې زامن او شپږ ېې لوڼې دي .
== سرچينې == 
* http://www.bbc.co.uk/pashto/afghanistan/2011/02/110221_as-former-chiefjustice.shtml
