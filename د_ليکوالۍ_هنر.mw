مخكې له دې، چې د ليكواى په فن ځانګړې خبرې و كړو ښه دا وي، چې په لومړي قدم كې د ليك په تېر تاريخ لنډ نظر واچوو.
هغه وخت چې د [[آدم]] (ع) خلقت و شو او د ده له پښتۍ بي بي هوا پيدا شوه او بيا د الله (ج) په امر د ځمكې پر مخ په خلافت و ګمارل شول او د نسل د زياتيدو هدايت ورته وشو، نو روښانه ده چې د ژبې له نعمت نه يې هم برخمن كړل دوى دخپلو غوښتنو د انتقال لپاره غږونه ايستل د نسل په زياتيدو او پر ځمكه د دوى په خپريدو بيا دا ستوزه هم پيداشوه، چې دوى نه شوى كولاى  خپل مقصده ورسوي، د دې اړتيا د پوره كولولپاره يې يو شمير نښې په قرار دادي بڼه ومنلې د بيلګې په توګه له دغې نښې څخه(   ) به يې مراد لمر و اويا له دغې نښې څخه (    ) په غر مراديده. همدا چې ولسونه منځ ته راغلل، ټولنه جوړه شوه، وګړي ډير شول نو دغو نښو هم د دوى د اړتيا ځواب نه شوي ويلاى نو ځكه يې خپلو اوازونو ته بڼې وټاكلې، هر اواز ته يې يو شكل مانه او په دې ترتيب د وخت په تيريدو دغه اوسني توري د خاصو اوازونو لپاره ومنل شول او بيا يې ترې ليك ليكل پيل كړل په دې تر تيب د ليك د پيدايښت سلسله له همدې ځايه پيليږي. د ليك لومړنې مخترعين فنيقان بلل شوي چې له هغو نه پخوانيو يو نانيانو يا لاتينيانو او بيا د ارپايانو اقتباس وكړ او له دعو اثوري حروفو څخه بيا د ختيځو هيوادونو ليك دود رامنځته شو.

ليك څه ته وايې؟ 
په پورته بحث كې مو دليك په تاريخ لنډه رڼا واچو له اوس به راشو دې ته چې ليك څه ته وايې؟ 

ليك: ليك دادى، چې د هغه پ وسيله خپل افكار بل چاته څرګند كړى شي او له غائبو خپلوانو سره د قلم په ژبه خبرې وشي. داڅوقسمه دي:
 
الف: كورني ليكونه
ب: د خپلوۍ ليكونه
ج: تجارتي ليكونه
د: اجتماعي ليكونه
هـ: علمي او ادبي ليكونه

انشاء يا ليكنه:

انشاء د عربو په لغت كې ايجاد او نوي شي او اختراع ته وايې.
مګر په ادبي اصتلاح هغه ليك او بيان دي چې له خپله فكره وليكل شي يا به بل عبارت هغه علم دي چې هر ليكونكى د هغه په مرسته كولاى شي چې خپل افكار په ښه صورت د الفاظو په واسطه ښكاره كړي او له انشاء څخه اساسي غرض د نوي مضمون پيداكول او په ښو الفاظو كې مجسم كول دي.

د شكل له مخې د انشا ډولونه:


دشكل له مخې انشا هم په نثر او هم په نظم كې پر لاندي څلورو برخو باندي ويشل كيږي.

لومړى تمثيلي انشا:

دا هغه انشا ده چې ليكوال، اديب او شاعر خپل مضمون يا ليكنه داسي ترتيب كړي چې د هغه مضمون او ليكنه په ويلو او يا لوستلو او يا اوريدل باني د هغه او يا هغو په ذهنونو او فكرونو كې داسې يو احساس او درك را پيداكړي كوم چې پخپله د ليكونكې په ذهن كې راپيدا شوي او ده په خپل ذهن او فكر كې انځور كړي دى لكه ځنې اشعار او يا داستانونه.

دوهم تشريحي انشاء:

تشريحي انشاء ته وايې چې ليكوال، اديب او يا شاعر خپله ليكنه او يا مضمون داسي وليكي چې د موضوع موخه په هغه ليكنه كې د تشريح او تفسير په ډول پكې رانخښتي وي لكه په دې بيت كې:
د عقرب شپيره جلوه كې د بيلتون زهر دي نغښتي
د بلبلو كوچوبار دي د ګلبڼ توټي سوې لښتي

درېيم استدلالي انشاء:

استدلالي انشاء هغه ليكوالي ته وايي چې يوه موضوع او يا يوخبره ديوه فكر او ذهن څخه وبل فكر او ذهن ته تحليل او استلال په واسطه د نثر او نظم په ډول عمدتا داسي راوړل شي چې اوريدونكى د هغه تحليل او استدلال ته وهڅوي لكه دا بيت:

د ګلانو په ګلشن كې څه توپير را معلوميږي
دې حقله كې چې راتاودي يو رنګ نه رامعلوميږي

په پورته بيت كې يو داسي استدلال راعلى دي، چې اوريتونكى مجبور دى چې يې له دې چې هغه و غواړي او يا ونه غواړي بايد د هغه په ذهن كې يو مخيزه تحليل او استدلال رامنځنته شي.
او يا د نثر په مثال كې د ګل پاچا الفت هغه مضمون چې د (زاړه فكر) تر سر ليك شوى دي.

څلورم داستاني او حكايوي انشاء:

دا بايد داسي  يوه انشا ده چې په يوه ليكنه كې د يو چا او يا دنوې پېښي او پديدې حكايت د داستان په ډول راوړل شوي وي، د دې ډول انشاء مثالونه هم په نظم او نثر كې ډېر زيات دي چې لاندي څوبيتونه د نظم په مثال كې راوړلاى شو.
سالار د زمانې وي هم اتل د دې خطي وي 
قربان دي تر تدبير شو دروږونه درلېږم 
ته بابا د ولسو يې هم نيكه د پرګنويې 
د ملك ملي واكداره ولسونه درليږم 
محمد دې قهرمان وو، اشرف دي ستر انسان وو
حسين د اديب ستورى سو غاتونه در ليږم 
)ترپايه(
دانظم ډېر او ږد دى د (پوړندي) كتاب كې راغلى دي.
په نثر كې هم زيات مثالونه شته، چې زيات كتابونه پرې ډك دي لكه: كونډه نجلۍ، پېغله، هغه ليونۍ وه، ښوونكى او داسي نور

د انشاء درې ګونې برخې:

۱) سريزه: كله چې غواړئ دې يوې واقعې په هكله خبرې وكړئ لومړى دنو موړې پښې د ځاي او وخت په هكله بشپړ معلومات وركړئ او وروسته بيا په اصل موضوع لاس پورې كړئ. دغه د اصل موضوع نه وړاندې چې تاسو په كوم شي خبرې كوئ دغې خبرو ته سريزه وايې. چې د انشا لومړى برخه جوړوي.

۲) متن يا شرح: متن د انشا دوهمه برخه ده چې په دې برخه كې ليكوال د موضوع په اصل مطلب باندي غږيږي او په پوره ډول پكې موضوع څېړل شي. د انشا دا برخه ډيره مهمه ده او بايد د موضوع ټول اړخونه پكې ښه وڅېړل شي.

۳) نيجه يا پاي: كله چې خپلې ليكنې ته مو سريزه وركړه او بيا مو په اصل مطلب هم پيل وكړ او هغه مو هم وليكه نو ايا داسې په وكولاى شي چې په يو وار موضوع خوشي كړئ او ترې په شاشئ او ختمه يې كړئ؟ البته چې هيڅ كله نه! ښه ليكوال دښه موټر چلونكي حيثيت لري چې كله غواړي موټر ودروي او يقيني وي چې منزل ته رسيدلي نو ورو ورو د موټر سرعت كموي او بيا نو په ارامى بريك نيسي او موټر دريږي ليكوال هم بايد په يو وار ليكنه ونه دروي بلكه په ډېره اوښيارۍ خپله ليكنه په داسې كلمو او عباراتو راغونډه كړي چې لوستونكى د خپلي ليكنې پاي يا نتيجې ته ورسوي او لوستونكې د ګمان ونكړي چې ليكنه نور چزيات هم لري او يا نا تمامه ده.
محمد صديق روهى په خپل اثر څېړنې لارښود كې ليكي ( په دې برخه كې خېړونكى د خپلې څېړنې او ليكنې و ارزښت بحث كوي نيمګړتياوې يې هم را بر سېره كوي ا ځنې ضروري ټګې چې له ده نه پاتې شوې وي او څېړنه يې ضروري بريښي لوستونكو ته څرګندوي كه نتيجه كوم عملي مفاد لري د هغې تطبيقي اړخ هم شرح كيږي).

د ښې انشا صفات

د هره ليكنه له دوه اړخه د ارزيابۍ وړ ده.
الف: پيغام
له دې اړخه يوه ښه ليكنه ددې صفاتو لرونكې وي.

۱- د وخت غوښتنو ته پاملرنه: په دې كې شك نشته چې هر اصل يا په بلون كې وي او يا په خپله بڼه پاتې كيږي. د پيكګې په توګه يو وخت د بيليارد لوبه چا نه خوښول او لوبوال به يې بد خلك بلل، حال دا چې نن دالمپيك په چوكاټ كې يوه رسيمي لوبه ده يوه ښه ليكنه هغه ده چې همدې مسالې ته پاملرنه ليكل شوي وي.

۲- د مخاطب له غوښتنو سره هماهنګي: هره ليكنه ځانته خاص لوستونكې لري ليكوال بايد پوه وي چې ليكنه يې د چا لپاره ده د ماشومانو ځوانانو او يا په ځانګړي برخه كې د تخصص لرونكو ته. ليكوال بايد د مخاطبو د سنينو په پام كې نيولو سره ليكنه پيل لو بشپړه كړي.

۳- د قطعي واضح او مسايلوبيان: تر هغه چې د يوې مسالې اړخونه واِضح او مسلم نه وي ښه ليكاوال د هغو په ليكلو لاس نه پورې كوي.

ب: انشا

د ليكوالۍ د اصول په بنياد بايد يو ښه دانو لاندينيو اصولو لرونكې وي:

۱- رواني او ساده ګي: هر څومره چې لغات ساده او روان وي د ليك په ښايستوب كې مرسته كوي. يو شمير كسان دي غواړي په خپلو ليكنو كې مغلق او پېچلي لغات، اصطلاحګانې او تر كيبات و كاروي، دوي نه دي پوه چې او س خلك په داسې ليكنو سر نخوږوي او يوازې غواړي چې له ليكنو نوې موضوغ ګانې ترلاسه كړي.

۲- يو والۍ او وحدت: د موضوع تر منځ وحدت هم دې ښې انشا يوه نښه ده. هره موضوع بايد يوه اساسي يا اصلي او څو فرعي پيغامونه لري. اصلي پيغام بايد د ليكنې تر پانه پورې و ساتل شي او فرعي پيغامونه هم بايد دومره ډېر نشي چې اصلي پيغام تر خپلې اغيزې لاندې راولي.

۳- ښايستوب: له لفظي او معنوي ښايستونو، اصطلاحګانو، متلونو او تليمح ګانو ګټه اخيستنه ليكنې ته جذايبيت وربښي. په دې شرط چې له افراط نه كار وانخيستل شې.
۴- د قلم د عفت ساتل: د قلم د عفت ساتل په دې مانا چې ليكوال بايد د ركيكو او ادب له چو كاټه نه بهر الفاظ په ليكنه كې ونه كاروي دا ځكه چې د اكار ليكوال او ليكنه دواړه د خلكو له سترګو غورځوي.

۵- امانتداري: ليكوال بايد د هر مهم مطلب د نقل په صورت كې د هغه موخذ ذكر كړي او د ليكنې په پاي كې يې وليكي. حتى كه دا نقل يوه جمله او يا نوه وړه اصطلاح هم وي هغه بايد په لينديو كې وليكل شي پرته له دې ليكنه له اعتباره لويږي او ددې كار كړونكي ادبي غل بلل كېږي.

۶- موسيقي او اهنګ: دا په دې مانا چې بايد جملو كې وزن او قافيه او د لنډو او لوړو او ازونو تكرار په سمه توګه وشي. ځكه د اكار جملو ته موسيقي او اهنګ وربښي او ليكنې ته ښايسته وركوي.

۷- اعتدال: د يوې موضوع په ليكلو كې بايد اعتدال وساتل شي نه ليكنه دومره وغزيږي چې اضافي خبرو ته لار پرانيستله شي او نه دومره لنډه شي چې مطلب تري ورك شي.

۸- ښكلى جوړښت: يوه ليكنه له سريزه پيليږي بيا له پلوه ددې لاندې ټكو لرونكې وي.

الف: منطقي نظم: هره ليكنه له سريزې پيليږي بيا اصل موضوع او په پايله تماميږي. ليكوال دې ټكي ته په پام كې نيولو سره بايد داسې ليكنه و كړي چې هره برخه يې له بلې سره د اندازې او موضوع په اساس منطقي نظم ولري داسې نه چې سريزه له اصلې موضوع څخه اوږده او يا اصل موضوع بيځايه ډېره و غزول شي.

ب: د بندونو يا پراګرافونو بيلونه: ددې لپاره چې لوستونكى ژر موضوع ته ورسېږي او يوه موضوع له بلې بېله شي نو بايد هره برخه په بيل پراګراف كې ونيول شي.

ج: سمه املا: الفاظ، تركيبونه او لغات بايد هم سم وليكل شي اوهم پرې پوه شئ تر هغه چې د هر يوه په مانا نه يې يوه شوي مه يې ليكئ.

د: ګرامري جوړښت: د ګرامر مراعات په ليكنه كې اړينه برخه ده ليكوال بايد په ګرامري اصولو پوه او پ ليكنه كې يې د مراعات توان ولري.

هـ: دليك نښو مراعات: د ليك نښو مراعات په ليكنه كې، لوستونكي ته په لوستو كې مرسته رسوي چې ليكنه سمه ولولي او ژر ځان پرې پوه كړي.

و: د پرديو لغاتو او اصطلاحګانو ډه ډه: د پرديو او پيچلو لغاتو او اصطلاحګانو كارول په ليكنه كې لوستونكې ته دا ستونزه پيداكوي چې ژر دليكوال په موخه پوه شي او لاس ته راوړنه ترې وكړي.

ز: سم او ښكلي ليكل: مقصد د ښكلي ليكلو نه د خط ښكلا نه ده بلكه واضح او خوانا ليكل مراد دي. د ليك په وخت بايد ليكوال د پاڼې حشيه او د كرښو تر منځ فاصلې ته هم پاملرنه وشي.

ښه انشاء

ښه انشاء هغه ده چې لاندي صفتونه په كښې وي، دا صفات چې په كومه انشاء كې نه وي هغه ته مونږه ښه انشاء نه شو ويلاي.

وضاحت: د ښې انشاء يو مهم صفت و ضاحد دي په ليك او وينا كښې بايد هيڅ قسم ابهام التباس او خفا نه وي موجوده او دا كار هله كېږي چه د كلماتو د لالت پخپله معنى باندى واضح او روښانه وى.
په جمله كښې بايد ډېر آدات روابط او عوامل دا نه شي او نه په كښې د ضميرونوشت او ډېر تعدد وليدل شى.
د جملو سبك بايد جلي وي او عبارات داسى اتصال او ارتباط ولري چه هيڅ راز تعقيد او التباس په كښې نه وي.

معترضه جملې بايد ډېري نه شي او په خبره كښى بچى نمسۍ او كړوسۍ پيدانشي.

صراحت: صراحت دادي چه په انشاء كښى د تاليف او تركيب ضعف نه وي او الفاظ له مقصودي معنا ګانو سره تناسب ولرى. 
د صراحت او وضاحت فرق دادى چه هر صريح واضح وى مګر هر واضح صريح نه وي.
د عوامو كلام واضح وى مګر صريح نه وي ځكه چه د تركيب او تاليف ضعف په كښې وي. 
صراحت هغه وخت په كلام كښې پيدا كېږي چه الفاظ فصيح وي او د بيان طرز داسې وي چه معانى يو په بل بارنه وي، هره معنا ځانته حيثيت ولرى، د فصل او وصل مراعات په ښه شان وى او د عطفو استيناف ځانونه معلوم وى.

ضبط: له ضط څخه مقصد دادي چه په كلام كښې زياتې او بې ضرورته برخى نه وى د قصر او حصر مراعات په ښه شان شوي وي تقديم او تاخير د دقت له مخې وي او د حذف واضمار په واسطه د كلام تمكين او متانت په شه شان ساتل شوي وي. 

طبيعت: يعنى په كلام كښې له تكلف او تصنع څخه كار نه اخستل:
څنګه چه په وينا كښې فصاحت ښه دي او تفصح ( په تكلف سره فصاحت ښودنه) ښه نه ده ادبې صنعت هم بايد په طبيعي ډول وي او په دغه باب كښې له تكلف او تصنع څخه كار وا نخستل شي.
غرض دا چه په انشاء كښې په صنعت، ښكلا او رنګ آميزي په داسي ډول وي چه هر چاته به طبيعي معلومېږي نه داچه صنعت او ښكلا به په كښې بيخي نه وي او ادبې رنګ به نه لري. د ادب ګرانوالي هم په همدغې دقيقو مراعاتونو كښې دي چه سړى بايد د هرشي اندازه وساتي او دهنر باريكۍ په نظر كښې ونيسي.
ادبې ذوق ډېر نازك مزاج لري او ترضميه ئې ډير ګران كار دي. 
د هنر خوندان د عواو په شان نه دي چه په محض سرو او شنو رنګونو و غوليږي او په مصنوعي ګلونود حقيقي ګلانو ګمان وكړي.

سهولت: سهولت آساني ته وائې په انشاء كښې د سهولت مراعات او په آسانه لاره تلل په كار دي.
څنګه چه بې لارى تګ ښه نه دي دغه شانه لاره پرېښودل او په ګرانه لاره تلل هم ښه كار نه دي.
د انشاء خاوند بايد كوشش وكړي چه د ژبې اسانه او بې تكليفه لاره پيدا كړي او په پيچومو او لوړو وزورو سر نشي.
ځينو بلغاؤ ويلي دي پام كوئ چه پخپلو خطابو او ميناؤ كښې له ډېرو عميقو الفاظو او مشكلو تعبيراتو نه كار وانخلئ.
د لفظ  او معنا حسن په اسانۍ كښې ولتوۍ او د لاس غوټه په خوله مه خلاصوئ.

انسجام: په لغت كښې د اوبو جريان ته وائې د بلغاؤ په نزد هغه كلام منسجم دي چه لفظي او معنوي تعقيد ونه په كښې نه وي او د اوبو په شان روانې ولري.
تاسي فرض كړئ چه په يوه لښتي كښې اوبه ډېري ورو او ډپ روانې دي چه لكه يو ډنډ معلومېږي او په بل لښتي كښې د اوبو جريان ګړندى دي او رواني ئې زياته ده په همدغه وجه دا اوبه او هغه او به د پاكۍ او صفايۍ په لحاظ د هر چا په نظر كښې ډېر فرق لري.
د يوه او بل انشاء هم د روانۍ او انسجام په لحاظ مختلف مدارج لري او هماغه انشاء زړونو ته ژر لاره پيدا كوي او دعام مقبوليت درجې ته په بيړه رسيږي چه روانى ئې زياته وي.
لكه چه رحمان بابا د شعر په نسبت چاويلي دي: 
ستا اشعار دي رسيدلي تر هر ځايه هر پښتون ته 
د اوبو په شانې وينم ســـتا د شــــعــــــــر رواني

انساق: د معانيو ټينګ اتصال ا ارتباط ته اتساق وائي كه د كلام تناسب ښه و ساتل شي او جملې يو له بله يې ربط نه وي نو په انشاء كښې دغه صفت پيدا كېږي او د انشاء حسن ززياتوي.

جزالت: ښه معاني په مناسبو الفاظو اداء كول جزالت دي. د معنا او مقصد د اداء كولو د پاره مختلفي لاري موجو دي دي، ځيني تعبيرات سپك او ركيك وي ځيني ښه او مهذب وي سړى كولي شي چه يو مطلب په ركيك او ناوړه تعبير هم پوره اداء كړي چه هيڅ خفاء او اشتباه په كښې نه وي مګر د ادب او قلم له ژبې سره دغه راز تعبيرات نه ښايې اديب او ليكوال بايد ښه عبارت پيدا كړي او د معنا شرافت وساتي.

ساده ګي: كوم صفتونه چه د ښې انشاء لپاره په كار دي هغه د الازموي چه بايد ليكوال د ساده سبك پيروي وكړي او شعرو ادب دي د خلقو فكر او فهم ته نژدې كړي.
په اوسني عصر كښې چه طبقاتي امتيازات له مينځه تللي يا د تاو په حال كښې دي د خواصو هغه آسمانې مقام ځمكې ده را ټيټ شوي او عوامو ته اوس (كا الانعام) څوك نه شي ويلي.
شعر او ادب هم بايد اوس د ديمو كراسۍ او سوسيالسپۍ اقتضا آتو ته وګوري او د څوتنو له حسن نظر نه عمومي التفات او عام مقبوليت ښه و ګڼي.
كه مونږ په عمومي ډول د شعر او ادب تاريخي سير او اوسني موقف په نظر كښې ونيسو دا به ومنو چه تر ډېره حده د شعرو ادب مخه د جاه وجلال له بارګاه نه د خلقو درګاه ته راګرزيدلې ده او خپله قبله يې بدله كړيده.
څنګه چه په اوسني ادب كښې خلق او وطن د غزلي سروي بايد د ادب ژبه هم د خلقو له فكر او فهم سره براره وي او ليكوال داسي كلمات او تعبيرات انتخاب كړي چه د عوامو ذهن ته نژدې وي.
اوس هغه وخت نه دي چه په نظم او نثر كښې به له لفظي او معنوي صنايعو نه ډېر كار اخستل كيده او په استعارو او اشارو به خبري كيدې په نثر كښې به هم سجع قافيه يا وزن موجودو، خملې به يېري اوږدې او كړ كېچني وې يو مطلب به څوځله په څوډوله په غريبو الفاظو اداء كيده مكررات او متنې ادفات به ډېر زيات و او د پېريانو ژبه به وه چه خاص يو څو تنه پرې پوهېداى شوه او بس.
اوس د وقت قيمت چاته د اجازه نه وركوي چه كوم ادبي اثر يه مطالعه داغلاق او اشكال په وجه ډير وخت ضايع كړي.
ددې زمانې ځيني ليكوال او پوهان هم ساده انشاء ښه ګڼي و مشكل سبك ته په ښه نظر نه ګوري.
ځيني وائې هغه انشاء چه ډېري قلقلې په كښې وي او ډير جلبل لري يعني لكه رعد او برق ځليدل او غريدل ئې زيات وي د ليونكي عجز او تصنع ښئ، دا راز هنر ښودنه دو اعظانو كاړدي په شعر او ادب كښې سادګې لوي صفت دي نه كاكه توب او طمطراق، څومره چه د چا فكري او معنوي پانګه زياته وي هغو مره ئې سبك ساده او روښانه وي.
مغلق ا پيچيده ليكل غالبا د ليكونكي له علمي او معنوي فقر څخه پيداكيږي هغه څوك چه د عبارت په ډول وسينګار پسي ډېر ګرځي او له لفظۍ نه ډېر كار اخلي خپل معنوي فقر د الفاظو په برق او زلق پټوي.
رحمان بابا هم خپله انشاءساده بولي او همدغه ساده انشاء دهر چا په نزد ډېره مقبوله ده.

ګرامري لحاظ: په انشاء كښې بايد ګرامري غلطي نه وي او كلمات له قوانينو سره سم په صحيح ډول استعمال شي.
په دې برخه كښې ځكه ډېر دقت كار دي چه د پښتو د مشهور و ليكوالو په ليك ا انشاء كښې هم د ژبې د ګرامري قوانينو په لحاظ ځينې اختلافات موجود دي چه فيصله ئې په كار ده.
ځينې كلمات لكه (موضوع،موسيقي، راډيو...) د يوه په ليك كښې په مذكر ډول راغلي دي او د بل په ليك كښې مؤنث ګڼل شويدي.
همدارنګه كله چه مبتدا او خبر د تذكير او تانيث په لحاظ موافق نه وي نو هلته د جملې په اخر كښې څوك (دي) ليكي او څوك (ده) راوړي لكه په دې جمله كښې: دانړۍ د ځينو د پاره دوزخ دي (ده) يعنې يو مبتدا ته اعتبار وركوي او بل خبر ته.
په دغسي ځايونو كښې د يوه ليكونكې په اثارو كښې هم دواړه مختلق او مخاف صورتونه موندلي شو په ځينو داسې جملو كښې: ښځه ووژله شوه). خبره ومنل شوه (ومنله شوه) دليكوالو ليكونه يو راز نه دي. 
پړ وونكو تورو په لحاظ هم ځيني اختلافي جملې شته چه د ژبې د قوانينو په لحاظ فيصله غواړي مثلا يو ليكې: (د پښتانه په كاله كښې) او بل ليكي (د پښتون په كور كښي) د يوه په ليك كښې وينو (وريجي ئې پخ كړي دې، ډوډۍ ئې پخ كړې ده) بل كيكي (وريجي ئې پخې كړې دي، ډوډۍ ئې پخه كړې ده) په صرفي لحاظ هم د ځينو اختلافاتو فيصله كول په كار دي چه بايد يو صحيح صورت انتخاب شي لكه: (ونيو مونيسه، واووښت، واوريد، بيولي دي، بوتللي دي...) 

دلغاتو استعمال: څومره چه كېداي شي بايد د پښتو خپل لغات استعمل شي او بې صورته پر دي لغات را نوړل شي.
غرض دانه ده چه ليك دې پ خالصه پښتو وي ځكه چه د اكار په دايمي او عمومي ډول ممكن نه دي او كه ممكن وي نو مفيد نه دي.
د پښتو له هغو مړو او متروكو لغاتونه چه پښتانه ئې په معنا نه پوهېږي د هغو پر دو لغاتو استعمال ښه دي چه به پښتو ژبه كښې له ډېره وخته داخل دي او په عامه محاوره كښې هر چېرته اوهر كله استعمالېږي بلكه عواموئې په پر ديتوب نه پو هېږي اوخپل ئې ګڼي. مګر داسي پر دي لغتونه چه عوامو ته ئې معنا نه ده معلومه  او په پښتو كښې ورته الفاظ هم موجود دي ليكل ئې نه دي پكار ځكه چې يو خو د دغي لغاتو ليكل ژبه د عام فهمۍ څخه لري باسي او بل داچې ډېر ځله ئې ليكوال په استعمال كې تيروځي او بې ځايه ئې استعمالوي.
هغه پردي لغاتونه چې په پښتو كې استعماليږي كه د جمعي په صورت كې راوړو بايد د پښتو ژبې په قانون ئې جمعه كړو 
لكه: عالم – علمان، كتاب – كتابونه، 
كه دغه راز لغاتونه د پښتو په قانون جمعه نه كړو او عربي لغاتونه د عربي ژبې په قانون جمعه كړو د ډېرو غلطيو د پيښيدو احتمال شته او كېداي شي چې په معنا كې يې ډېر تغير راشي لكه چې په يو كتاب كې ليكل شوي دي: ( د پټې خزانې د نثر جملي وړې وړې دي او عواطف هم په كې لږ استعمال شويدي). پدې عبارت كې د ليكونكې غرض عطفونه دي چې عربې جمعه ئې (عطف – عطفه ) راځي او عواطف د عاطفي جمعه ده. 

فعلونه: ځنې فعلونه شته چې هم په بسيط ډول استعماليږي هم په مركب ډول، مګر د دوهم ډول نه د لمړي ډول افعالو استعال غوره دي يعنې د ښكاره كولو نه څرګندول له پيداكولونه د موندلو او په معنا د موندل، له تېښتې كولونه تښتيدل غوره دي چې بايد افعال ترينه مشتق شي.
همدارنګه په داسي مصدرونو كې لكه كيناستل، كيناستيدل لومړى صورت د افعالو د اشتقاق لپاره بهتر دي د افعال ډېر تكرار هم د نورو كلمو د تكرار په شان انشا بې خونده كوي. 

استدلال او منطق: په انشاء كې بايد د منطق او استدلال په لحاظ قوت موجود وي او په همدغه قوت د انشاء متانت او معقوليت وساتل شي مګر په ادبې او شاعرانه مضامينو كښې استدلال او منطق هم بايد شاعرانه وي. ليكوال بايد د انشاء او مضمون حال ته و ګوري او له محل او مقام سره مناسب دليل پيدا كړي، كه څوك شاعرانه او ادبي مضامين په ملائې منطق او محض علمي استد لال تحليل وي (د ادب ماڼۍ په ټولي كړي ميراتي).

آهنګ: په انشاء كښې د آهنګ مراعات هم ضرور دي توري او حېني كلمات شته چه د سماع په لحاظ يې خوند نه شته او د كلام لفظي او صوتي خوند له منځه وړي د يو ښه ليكونكي هنر دادي چه د كلماتو په نتخاب او تاليف كښې د روانۍ اوښه آهنګ لحاظ وساتي 

د لفظ او معنا تول: له ليكوال سره بايد نوه حساسه او دقيقه تله موجوده وي چه د لفظ او معنا تول په ښه شان وكړي چه خبره ئې په كنډه برابره وي يعنې لفظ او معنا بايد مساوي وي او په كلام كښې د مساوات لحاظ ساتل شوي وي مثلا يو ليكلي دي (خلكو پخواني ملاله ملائې خخه و يست) د لته ملائې كلمه دومره ښه نه ده لكه چه د امامت كلمه متاسبه ده ملايى كه څه هم د ځينو په محاوره كښې د امامت معنا لري مګر ملا په اصل كښې د (امي) په مقابل كښې استعمالېږي خلق كولۍ شي چه پر ملاله امامت څخه لرې كړي مګر له ملائې څخه ئې (په هغه اصلي معني) نه شي ويستلي. په يوه جمله كښې زايده كلمه چه په لرې كولوئې معنا ته زيان نه رسېږي د انشاء ارزښت كموي يوه ليكوال په يو ځاي كښې ليكلي دي (رسم ګذشت شروع شو او مونږ ئې د تېريدلو ننداره كوله) دلته د تېريدو كلمه هماغسي ده لكه چه څوك د ليلته القدر شپه ووائې. نه پوهېږم چېرته مي په كوم كتاب كښې وليدل (مونږه ددې حقيقت له پېژندلو سره نا اشناوو) په دغسې ځانويو كښې بايد حمدومره وويل شي ( مونږ له دې حقيقت سره نا اشناوو) يا مونږ دغه حقيقت نه پيژانده داحقيقت مونږه ته معلوم نه و.

د مضمون راښكون: د مضون ترتيب او دبيان طرز بايد داسي وي چه لوستونكې په ځان پسئ را كاږې او د لوستلو شوق ورغبت زيات كاندي كه ليكوال د انشاء په هنر ښه پوه وي هغه لومړي د انشاء شروع په ډېر خوندور ډول كوي او بيا دغه شروع په داسي ډول اخر ته رسوي چه د جملو او كلماتو د جذب قوت نه قطع كېږي يعني سړي چه يوه حمله لولي يائې اوري نوبلي جملې ته ئې تنده او تلوسه زياتيږي او غواړي چه ژر نتيجي ته وريېږي.
د ليكوال عقيده: څوك چه څه ليكي هغه بايد دده د زړه او ضمير اواز وي او ټينګه عقيده پرې ولري.
يو ليكونكې هغه وخت نور خلق د خپلو افكارو او احساساتو تاثير لاندې راوستل شي چه دي پخپله د عقيدې او ايمان خاوند وي او په ليك :ې ئې صميميت او صداقت موجود وي.
هغه څه چه له يوه ساړه زړه نه را ووزي او ليكوال پخپله پرې معتقد نه وي د يوه پْ روحه جد مثال لري چه كه هر څومره ښكلي وي د چا عشق او علاقه ورسره نه پيداكيږي..
د انشاء ژوند او حيات په همدغه شي پوري تړلي دي او ژوندي اثر هماغه دي چه د ايمان او عقيدې مظهر وي.

نظم او ترتيب: په انشاء كښې ګډوډي او بي ترتيبي لوي عيب دي. 
ليكونكي بايد يوه موضوع په داسي ډول اخر ته ورسوي چه د مضمون سلسله بې نظمه او بې ترتيبه نه شي. 
د تاليف معني همدغه ده چه د موضوعاتو او مطالبو ترمنځ مناسبت او رابطه موجوده وي هغه افكار چه ګډوډ ليكل شوي وي او يو له بله رابطه ونه لري د تاليف ارزښت نه لري او د انشاء صحيح مفهوم نشي پيدا كولي.
هغه نظم چه ناظمان ئې د لفظ په اعتبار په يوه منظوم كلام كښې ساتې د انشاء خاوندئې بايد په نثر كښې د معنا او مضمون په لحاظ وساتي او د مطالبو تر منځ داسي ارتباط قايم كړي چه يوه خبره د بلې خبري سره اړخ ولګوي او يو مطلب له بل مطلب سره نا اشنا او بې علاقي نه وي. 

ابتكار: په انشاء له ابتكار نه كار اخيستل ډېر اهميت لري او د ادب په دنيا كې ډېره لويه كاميابې همدغه ده چې سړى نوي فكر او نوي مضمون پيدا كړي يائې د اداء طرز نوي وي يو شاعر او لېكوال چه د ابتكار قوه اري هغه خپل فكر او نظر په داسي رنګ او طرز كښې ښئي چه خلقوته نوي معلومېږي او نوي ايجاد ئې كښې چه ځينې كسان ورته تخليقي ادب وائې.
د همدغه قوت په وسيله سړى له خپلو كتنو اوريدنو څخه نوي فكرونه پيداكوي او له عادي پېسونه فوق العاده نتايج اخلي.
كه د غه قوه په چا كښې نه وي هغه نوي معنې نشي خلق كولي او د يوه نقال او مقلد حيثيت لري.
ابتكار د انشاء معنوي برخه ده او په معني پوري تعلق نيسي يعنې يو نوي لفظ او نوي تركيب يا نوي استعاره او نوي تشبيه د نوي فكر او نوي مضمون ځاي نشي نيولي همدغه وجه ده چه نوي فكر او نوي مضمون ته بكر ويلي شو او بكره موضوع هم ادبې اصطلاح ده. 
څنګه چه يوې كوچنۍ او صغيري نجلۍ ته باكره نه وائې او دا صفت له پېغلي سره ښائي يعني بلوغ په كښې شرط دي همدارنګه ناقص كلام چه مصمون ورته نشو ويلي د ابتكار په صفت نه ستايل كېږي.

تخيل: د ا قوه د ابتكار تومنه ده څومره چه د يوه شاعر يا ليكوال تخيل قوي وي هغومره ئې د ابتكار فوه زياته وي.
د همدغه قوت په مرسته سړى هغه څه پخپل تصور كښې دا وستلي او مجسم كولي شي چه په سترګوئې نه وي ليدلې او په غوږو ئې نه وي اوريدلي كله چه د تخيل له قوت سره عقل هم ملګري شي نو داسې ادبې آثار ترېنه پيداشي چه زمانه ئې نشې مخوه كولي د شعر او ادب دنيا يوه خيالي دنيا ده او په خيال ودانه ده. 
شاعر  او اديب په همدغه قوه الوزي او همدغه الوتنه د انسان د نظر سطحه لوړ وي او له بل عالم سره ئې اشنا كوي.
شاعرانه تخيلات هغه خواږه او خودور خوبونه دي چه يو شاعر اوليكوال ئې په ويښه ميني او نورئې په خوب كښې هم نشې ليداي.

ذوق: د ادب پ اصطلاح هغه قوه ده چه د لطف او ښكلا ادراك كوي او د هنر خاوندان ورته ډېر اړدي څنګه چه د انسان په خوله كښې يوه قوه او استعداد موجود دي  چه د څكاو په وسيله خوندور او بيخونده شيان پېژني دغه راز يوه بله قوه هم په ځينو انسانانو كښې شته چه د كلام خندور نه او ښيګڼي پري معلو ميږي.
د فن او صنعت خاوندان د دغه قوت په مرسته پخپلو هنري اثارو كښې ښايسته او ښكليتوب پيدا كوي او ډېر ښه هنر هماغه دي چه له سليم ذوق پكښې كار اخستل شوي وي.
رسامي، نقاشي، معماري، موسيقي او شعرو ادب د انسان دښه ذوق په مرسته ترقي كوي او په جهان كښې ښايسته او ښكليتوب زياتوي.
په شعر او ادب كښې ځيني داسي ښيګڼي او عيبونه شته چه هغه يوازې د ښه ذوق په مرسته معلومېږي او بې له سليم ذوقه بل معيار نه لري.
همدغه سبب دي چه ادبي پوهه يوازي په زده كړه او تعليم نه حاصلېږي او ذوقي برخه ئې د ذوق لارښود ته غواړي.

حافظه: هغه څه چه انسان ئې احساسي او ادراك وكړي نو بيائې حافظه له ځان سره ساتي او د ضرورت په وخت كښې ئې بيرته انسان ته يا دوي ځكه د غي قوي ته حافظه يا ذاكره وايې.
داقوه له يوه ليكوال سره په انشاء كښې ډيره مرسته كوي يعني د انشاء مواد همدغه قوه تهيه كوي كه دا قوه نه وي نو څوك له خپلو كتنو اوريدنو څخه معنوي استفاده نه شي كولي و د پوهي پانګه ضايع كېږي.
حافظه د قت نه ډېر ضرورت لري څومره چه د يوه ليكوال حافظه د يوي خوضوع جزئيات له ډېر د قت ثبت كړي هغو مره يې په ليك او انشاء كښې د هغې موضوع مكمل او دقيق تصوير موجود وي.
څنګه چه د يوه رسام پوره مهارت دادي چه يوه منظره پخپل رسم كښې هماغسي وښئ چه ډېر واړه شيان او جزئيات په نظر كښې نيول شوي وي او د باريك بينۍ برخه زياته وي د يوه ليكوال هنر هم په دې كښې د ي چه خپلي ليدنې كتنې يې په پوره ډول او په ډېر دقت په خپل ليك كښې ثبت كړې وي او په حافظه كښې ئې دقت موجود وي .
هغه كالي چه يوه ښه خياط ګنډلي و هغه چه يوه بد خياط ګنډلي دي همدغه فرق لري چه يوه په  سكنلو او ګنډلو كښې د قت كړي او بر نه دي كړي كه د غسي نه وي نو هر كميس غاړه لستونې او لمن لري.

ذكاء: چه ذهن هم ورته وائې د انسان هغه استعداد دي چه د علومو او معانيو ادراك كوي
د يوه ليكوال دغه برخه هم بايد نيمګړې نه وي او په دغه وسيله ئې بايد له علومو او معارف څخه ښه برخه موندلې وي.

دليكوال شخصيت او اخلاقي شجاعت: د هر چا په ليك او انشاء كښي دهغه شخصيت او اخلاقي شجاعت ډېر اثر لري.
كوم ليكونكې چه ځانته په درانه نظر ګوري او ځان ورته سپك او وړوكي نه ښكاري خپل مسئوليت د يوه ليكوال په حيث ښه پيژنې او دجامعي په مقابل كښې ورته خپله و ظيفه ډېره درنه معلوميږي.
همدغه احساس هغه ته جرئت وركوي چه د ناپوهانو له انتقاد او ملامتۍ نه ونه وريږي او د جامعي عيبونه او دردونه په صراحت بيان كړي.

د ادبي اثارو مطالعه:  دلو يو سترو ليكوالو د اثارو مطالعه د انشاء د زده كوونكو د پاره ډېر ګټوره ده ځكه چه ښه انشاء او ادب ټولي ښيګڼې څوك چاته په درس او تعليم نشي ښودلۍ، دا پوهه ترډېره حده د ادبې اثارو په مطالعه حاصليېږي.
سړي بايد د نظم او نثر ادبې متون په دقت ولولي او د همدغې مطالعي په وسيله د ادب په باريكيو رمزونو او ذوقي كيفياتو پوه شي چه هغه د  ادبي اصولو او قوانينو په زده كړه نه حاصليږي مګر دا زده كړه نه حا صليږي مګر دا زده كړه بايد داسي نه وي چه ليكونكي به له يوه او بل نه څه را اخلي او خپله انشاء به ئې ګڼئ.
د انشاء معنا داده چه نقل او غلا به نه وي ايجاد به وي.

د فكر آزادي: څومره چه يو ليكوال يا شاعر ازاد فكر كولي شي او له ذهي اسارت نه خلاص وي هماغومره ئې انشاء هم تقليد او ابتذال څخه لرې وي.
په همدغه وجه ليكوال او شاعر ته ښائې چه د اجتماع او محيط دعرف او عادت په مقابل كښې د نورو په شان په پټو شترګو سر ټيب نګړي بلكه د خرافاتو او مو هو ماتر په مقابل كښې د بغاوت جنبه ولري. 
هغه څوك چه ډېر مقثد او محتاط روزل شوي او ويريدونكى وي فكر او خيال ئې لكه كورني مرغه لوړ پرواز نشي كولي په اثارو كښي ئې د عالي فكر او آزاد خيال نښي نښانې نشوليدلي.
