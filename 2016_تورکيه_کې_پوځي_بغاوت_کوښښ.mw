په 15 جولای2016 د تورکيې په پوځي کې يو گروپ د [[رجب طيب اردوغان]] جمهوري حکومت ختمولو لپاره په حکومت قبضه کولو کوښښ وکړ، په شروع کې د باغي پوځ لخوا وويل شو چې دوي د خلکو لپاره په حکومت قبضه کوي، باغي پوځيانو د تورکي پوځ ډېر خلک نظر بند کړي و او د استنبول په هوايي ډگر يي د قبضه کولو کوښښ کړی و، چې کله د تورکيې ولسمشر طيب اردوغان ته پته ولگېده نو هغه د ولس څخه غوښتنه وکړه چې ددې بغاوت خلاف دي په سړکونو راوځي او د غيرجمهوري ځواکونو مخنيوی دې وکړي، په لوی شمېر کې خلک په سړکونو راغلل د باغي پوځيانو سخت مخنيوی يي وکړ

د ولسمشر په ودانۍ او پارليمان باندې هم ددغه پوځي باغي گروپ لخوا ډزې شوي وې خو عام عوامو د دغه پوځي ټېنکونو سخت مخالفت وکړ او باغي پوځونه يي په بېرته شاته کېدلو مجبوره کړل، په 16 جولای د ترک لومړي وزير لخوا پريس کانفرنس وشو او هغه  دا وويل چې دغه بغاوت په پورا توگه ختم کړی شو او باغي پوځيانو لوی شمېر گرفتاره کړی شو

== نور ولولئ ==
* [[تورکيه]]
