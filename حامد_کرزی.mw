{{د هېوادمشر مالوماتبکس
| د هېوادمشر نوم = حامد کرزی
| انځور =[[دوتنه:Hamid Karzai in February 2009.jpg|209px]]  
| د انځور څرگندونې =
| بشپړ نوم = حامد کرزی
| مشهور په = کرزی
| د زېږېدو نېټه = ٢٤ ډېسمبر، ١٩٥٧
| د زېږېدنې ځای = [[ کندهار ]], [[افغانستان]]
| د مړينې نېټه =
| د مړينې ځای = 
| ماندينه = [[زينت کرزۍ]]
| اولادونه = [[ميرويس کرزی]]
| اوسنۍ ناروغي =
| دین = اسلام
| مور او پلار = 
| د کار موده = ۲۲ ډېسمبر، ٢٠٠۱ - تر ۲۹م سپټمبر ۲۰۱۴م 
| ترتيب = د افغانستان نهم هېوادمشر
| مخکينی هېوادمشر = [[ملا محمد عمر اخوند]]
| وروستنی هېوادمشر = [[اشرف غني احمدزی|محمد اشرف غني احمدزی]] 
| لومړی مرستيال = [[محمد قسيم فهيم]] او [[محمد محقق]]
| سياسي اړخ = [[وټه ییز نړېوالتوب]] 
| نورې دندې = ژباړن ، دشمالي ټلوالې همکار او د افغانستان د حکومت مشر
| رسمي ویبپاڼه = [http://www.president.gov.af د ا فغانستان د جمهوري ریاست ویبپاڼه]
}}

'''حامد کرزی''' (٢٤ د ډېسمبر، ١٩٥٧ - ) ''(په انگرېزي: Hamid Karzai)'' د افغانستان لومړنی هېوادمشر دی چې په افغانستان کې د امريکاپه پراخ پوځي او وټه ییز ملاتړ په تشریفاتي ټولټاکنيز پیر د ۲۰۰۴م کې د هېوادمشر په توگه وټاکل شو. نوموړی د ٢٠٠١ کال د ډېسمبر له مياشتې تر ۲۰۱۴م زېږديز د ۲۹م سپټمبر د افغانستان د هېوادمشرۍ دنده لرله او دوه واره د افغانستان هېواد دمشر په توگه د ټکني [[مافيايي سياست]] په چوکاټ کې په ډله ییزو هلوځلو وټاکل شو. پوره ديارلس کاله یې د افغانستان په سياست کې نړیوالتوب سياست ته منډې ترڼې ووهلې او کورنۍ سياسي تگلوری يې د نورو لخوا سمبالېده چې له مخې یې ټول هېواد کې گډوډ سالاري مروجه کړه. د ښاغلي له دندې څخه د وتنې په وخت د بي بي سي نړېوال ټلویزيون د مخورې خبريالې [[لیس ډوسېټ]] سره په مرکه کې دؤو اړینو پوښتنو ته چې داسې وې (ستاسو د حکومت په ديارلس کلنه دوره کې څه لاسته راوړنه لرۍ ؟ او په څه باندې ډېر پښېمانه ياست ؟ ) نو په ځواب کې یې ښاغلي حامد کرزي ووېل . د هېواد په کچه د وینا آزادي او د نجونو لپاره د ښوونځيو جوړول ، همدارنگه پښېماني پدې چې سوله مې رانسوای راوستلای او پاتې راغلی يم)

== مخينه ==
کرزی په [[کندهار]] کې زېږېدلی. دی پښتون دی او د پوپلزيو په ټبر پورې تړاو لري.  د کرزي کورنۍ د پخواني [[پاچا]] [[محمد ظاهر شاه]] پلويان دي، نو ددې په خاطر مونږ دا په ډاگه ويلای شو چې دی په سياست کې د ډېر پخوا څخه  ښکېل دی.

کله چې روسانو پر افغانستان يرغل وکړ نو کرزی [[هند]] ته وتښتېده او د طالبانو د پرزېدو پورې هماغلته پاتې شو. نوموړي په هند کې د ١٩٧٩ نه تر ١٩٨٣ پورې د شېملې په [[هماچال پوهنتون]] کې د سياسي ساينسونو په څانگه کې خپلې زده کړې وکړې او د لېسانس لاسوند يې ترلاسه کړ، بيا دی خپل کاري ژوند ته ننوت او د مجاهدينو مالي ملاتړ يې هم کاوه.

کله چې روسان د افغانستان څخه ووتل نو دی د [[برهان الدين رباني]] په جوړ شوي حکومت کې د بهرنیو چارو وزير د مرستيال په توگه دنده لرله. همدا رنگه ېې د صبغت الله مجددي ، پير سيد احمد گيلاني او عبدالرب رسول سياف سره کورنۍ اړيکې درلودې . 
ښاغلی کرزی متحل دی او [[زينت کرزۍ]] يې د مېرمنې نوم دی، زينت کرزۍ ډاکټره ده او په کال ١٩٩٨زېږديز کې يې حامد کرزي سره واده کړی. د کرزی په کاله کې  د جنورۍ په ٢٥ مه  د ٢٠٠٧ م زېږيز کال يو ځوی پېدا شو چې د ميرويس کرزي په نامه ېې ونوماوه. وروسته یې يوه لور هم وزېږېده چې نوم یې پرې ملاله ايښې ده .

== د طالبانو پلوي ==
کله چي په ٩٠ مه مېلادي لسيزه کښي د افغانستان پر سياسي ډگر [[طالبان]] راڅرگند شوه، نو کرزي د هغوی په پلويانو کښي و. خو کرزي دطالبانو سره خپلي اړيکي د طالبانو د پاکستاني اړيکو پربنسټ وشلولې. کله چي طالبانو په ١٩٩٦ يم مېلادي کال کښي برهان الدين رباني د واکه وغورځاوه نو کرزي ته وړانديز وکړی چي په ملگرو ملتونو کښي د افغانستان [[سفير]] شي. خو کرزي د طالبانو وړانديز ونه مانه. په ١٩٩٧ يم مېلادي کال کې کرزی و [[امريکا]] ته ولاړ چيري چي د ده نوره کورنۍ ځای پرځای وه. په امريکا کښي ښاغلي کرزي خپلي هڅي پېل کړي چي د افغانستان پخوانی پاچا محمد ظاهر شاه بېرته واک تر لاسه کړي. د کرزي پلار [[احدکرزی]] د [[پاکستان]] په [[کوټه]] ښار کښي د١٩٩٩يم مېلادي کال دجولای پر ١٤ د څو وسله والو لخوا ووژل شو. د دغه وژني پړه پر طالبانو واچول شوه او همدا و چي حامد کرزي د بدل په توگه د طالبانو د واگه اچولو اراده وکړه.

==د امريکايانواو شمالي ټلوالې  ملگرتيا  ==
[[انځور:Karzai_army.jpg|بټنوک|273x384|کيڼ|هېوادمشر حامد کرزی د جنگ نه وروسته د نوي جوړ شوي ملي پوڅ جاج اخلي]]

په ٢٠٠١ کال کې د ١١ د سپتمبر د ټروريستي پېښې نه وروسته، کرزی د ځينو هغو مجاهدينو سره چې د شمالي ټلوالې پلويان وه، يوځای د طالبانو په مخالفت کې ودرېده او د امريکا د متحده آیالتونو د بشپړې ملکارۍ په مرسته د طالبانو د پرځولو لپاره افغانستان ته راغی او د يوې نوې حکومت په جوړولو يې لاس پورې کړ. 
د هماغه کال د ډېسمبر په مياشت کې د هېواد نه دباندې افغان سياسي مشران چې ډېريو يې په هېواد کې دننه کوم پلويان نه درلودل د  [[جرمني/آلمان|جرمني]] د بون په ښار کې سره راټول شول چې د نوي کابينې په جوړښت کې سره جوړ شي. 

د بون د تړون له مخې په ٥ د ډېسمبر کال ٢٠٠١ کې دا پرېکړه وشوه چې افغانستان کې به يو لنډ مهاله حکومت جوړېږي چې ددې ٢٩ کسيزې کابينې مشر به حامد کرزی وي. نو د پلان له مخې حامد کرزي په ٢٢ د ډېسمبر د کابينې د مشرتابه لواړه وکړه. بيا د جون د مياشتې لويې جرگې کې د افغانستان لنډمهالې دورې هېوادمشر وټاکل شو او [[هدايت امين ارسلا]] يې مرستيال شو. 

د کرزي د هېوادمشر کېدو سره سره د هغه د واک ولکه د [[کابل]] ښار پورې محدوده پاتې شوه او کله ناکله د ملنډو په توگه هغه ته داسې هم ويل کېدل چې کرزی د افغانستان هېوادمشر نه دی بلکه د کابل والي دی.

== د ٢٠٠٤ کال د هېوادمشرۍ ټاکنې ==
[[انځور:حامدکـرزی.JPEG|بټنوک|250px|حامد کرزی د وېنا پر مهال]]

[[انځور:Karzai_inauguration.jpg|بټنوک|250px|وروسته له دې چې حامد کرزي د ٢٠٠٤ کال ټولټاکنې وگټلې نو په ٧ د ډېسمبر، ٢٠٠٤ کال يې د هېوادمشرۍ لواړې وکړه او د افغانستان د سترې محکمې ريس [[فېصل احمد شينواري]] لخوا د پخواني پاچا محمد ظاهر شاه لخوا او د سترې محکمې د نورو غړو لخوا مبارکي ورکړل شوه.]]

حامد کرزی ٩ د اکتوبر، ٢٠٠٤ کال د افغانستان د هېوادمشرۍ ټاکنو کې د خپلواک کانديد په توگه ځان کانديد کړی وه. د ملي ملاتړ د نشتوالي سره سره هغه د ٣٤ ولايتونو نه د ٢١ ولايتونو رايې وگټلې، او خپل ٢٢ سيالانو ته يې ماته ورکړه. دا د افغانستان په تاريخ کې لومړی هېوادمشر دی چې په هېواد کې د ډيموکراټيکو ټولټاکنو نه وروسته د افغانستان هېوادمشر وټاکل شو. 

کله چې حامد کرزی ته لا د افغانستان د هېوادمشرۍ دنده نه وه ور په غاړه، خو د ډېرو خلکو په مېنځ کې منل شوۍ څېره وه، او د هغه د پلويانو لخوا ډېر ستايل کېده او په دغه موخه چې وروسته د اوږدې مودې جنگ نه دا يواځينی کس دی چې په کورنيو جنگونو کې نه وه ښکېل او د افغانستان د هېوادمشری لپاره يوه نېک فال وه. د هېوادمشر کېدو بل لامل يې د امريکا د متحده آيالاتو [[جورج ډبليو بوش|هېوادمشر بوش]] د ادارې لخوا دده ملاتړ هم دی. دا د يوې مياشتې لنډمهاله ټاکنه کې دده د سيالانو په پرتله دده لږ سياسي تبليغ، که څه هم چې د امنيتي ترينگلتياو وېره هم وه خو ټاکنې دده په گټه پرته د کومې ستونزې پای ته ورسېدې.

وروسته له دې چې دا ښکاره شوه چې په ټولټاکنو کې کارېدونکی رنگ بېرته پاکېدلی شي او په همدې توگه رايه اچوونکو کې د درغلۍ شونتيا هم شته، نو دغه ناندريزه بحث تود شو او د ځينو لخوا دا يوه ناکامه ټولټاکنه وگڼل شوه. خو د ملگرو ملتونو د ټولټاکنې خپلواک کمسيون څېړنې نه وروسته دا خبره جوته شوه چې د ٨.١ ميليونه رايو نه ٤.٣ ميليونه رايې سمې دي او په دغو رايو کې ښاغلي کرزي ٪ ٤، ٥٥ رايې گټلي او په همدې توگه د نومبر په ٣ مه نېټه ښاغلی کرزی د ټولټاکنو گټيالی اعلان شو. 

کرزي په رسمي توگه په ٧ د ډېسمبر، ٢٠٠٤ کال کې د افغانستان د هېوادمشرۍ لواړه په کابل کې د رسمي لمانځنو په بدرگه ترسره کړه. ډېرو خلکو دا لمانځنه په سمبوليک ډول ډېره اهمه وگڼله او د يو دړې وړې ملت لپاره يې يو ښه نوی پېل وگاڼه. پدې لمانځنو کې تر ټولو اهم مېلمانه د افغانستان پخوانی پاچا محمد ظاهر شاه په گډون د افغانستان دوه پخواني هېوادمشران، [[صبغت الله مجددي]] او [[برهان الدين رباني]] سره سره د امريکا د متحده آيالاتو د هېوادمشر مرستيال [[ډېک چېني]] هم گډون کړی وه.

== د افغانستان هېوادمشر ==
وروسته له دې چې حامد کرزی په ډيموکراټيکو ټولټاکنو کې بريالی شو، نو ډېر خلگ په دې گومان وه چې دی به د خپلې کابينې نه د شمالي ټلوالې پخواني ټوپک سالاران گوښه کوي، او کرزی به د يو سخت اصلاح پال دريز خپلوي. خو دې ته ناورته کرزي دا ثابته کړې چې دی ډېر له پام او احتياط نه کار اخيستی د څه شي تمه چې نه کېده او د خپل سوداگرۍ وزير چې تر ټولو ډېر سمون پال او اصلاح پال وه د دندې نه گوښه کړ.

سره له دې چې ډېر بهرنيان او ماهرين پدې خبره ټينگ دي چې افغانستان ورو ورو د ثبات او سولې پرمخ روان دی، خو د پارلماني ټاکنو دمخه ځينې طالبان په بېلابېلو سيمو کې تاوتريخوالی راوستلی وه. اوسمهال د افغاني پوځ ٢٨ لېواگانې د جنگي عملياتو جوگه شوي، او ډېر لا په تمرينونو بوخت دي. د افغانستان اقتصاد هم د کلونو کلونو راپدېخوا په چټکۍ سره مخ په ودې ده او حکومتي عايدات هم په ډېرېدو دي، خو افغانستان لا تر اوسه پورې په بشپړه توگه پرخپلو پښو نه ده ولاړ او د نړېوالو مرستو ته اړتيا لري.

د ٢٠٠٢ کال د سېپتمبر په ٥ مه، کله چې حامد کرزی د کندهار په دوره تللی وه نو په ده باندې د وژلو ناکامه هڅه وشوه. يوه ټوپکوال چې پوځي کالي يې په ځان وه په ښاغلي کرزي يې ډزې وکړې چې له امله يې د کندهار والي ټپي شو، خو د امريکايي ځانگړي سرتېري لخوا هماغه ټوپکوال وويشتل شو. پدې پېښه کې د ټوپکوال سره سره د هېوادمشر يو ساتندوی او د نندارچيانو نه يو نندارچي چې په ټوپکوال يې بريد وکړ هم ومړ کله چې د حامد کرزي ساتندويانو ورباندې ډزې وکړې. د کرزي د وژلو دوهمه هڅه هغه مهال شنډه شوه کله چې نوموړی د سېپتمبر په ١٦ نېټه ٢٠٠٤ کال کې په يوه چورلکه کې د گردېز لوري ته د يوه نوي ښوونځي پرانيستلو ته روان شوی وه او دده په چورلکه د توغندي بريد وشو.
<br />
په ٢٠٠٤ کال کې ښاغلي کرزي د امريکا هغه وړانديز رد کړ چې غوښتل يې د اپيمو په کروندو باندې د کيمياوي دواگانو د پاشلو په نيت سره په افغانستان کې د اپيمو کرکېلې له مېنځه يوسي.

== نور مالومات ==
[[انځور:Bush_&_karzai.jpg|left|250px|thumb|د امريکا هېوادمشر جورج بوش او د افغانستان هېوادمشر حامد کرزی د سپينې ماڼۍ په گردي دفتر کې، د جنوري ٢٨مه ٢٠٠٢ کال.]]

* حامد کرزی د [[پښتو]]، دري يا [[فارسي]]، [[هندي]]، او [[انگليسي]] ژبو سره سره په [[فرانسوي]] [[ژبه]] هم په ډېره ښه توگه غږېږي.

* کرزي په ٢٠٠٤ کال کې د فېلاډېلفيا د خپلواکۍ په مېډال وستايل شو او په ٢٠٠٣ کال کې د ډېرې ستاينې له مخې د برطانيې د پاچايي سرتېري يا Knight نوم هم ورکړل شو. په ۷ د مارچ، ٢٠٠٣ کال يې د هندوستان د هېماچال پوهنتون نه د ادبياتو په څانگه کې ستاينيزه دوگتورا لاس ته راوړه.

* حامد کرزی د جامو آغوستلو ځانگړی ډول لري او په ډېرو خلکو کې هم ستايل شوی. په خاصه توگه د هغه چپنه او قره قولي. د [[گوچي]] فېشن شرکت [[ټام فورډ]] دی د سيارې تر ټولو گلالی سړی بللی، او [[سېلويا فېندي]] د [[فېندي]] فېشن شرکت بيا په کالو آغوستلو کې د خپل د ذوق دخيال ساتلو او په نورو پروا نه کول ستايلي دي. 
 
* د کرزي ورور [[احمد ولي کرزی]] په کندهار کې د بشري مرستو په ټولولو او په هماغه ولايت کې يې د لگولو په کارونو کې خپله ملکاري کوي. د کرزي ډېر نور وروڼه او خوېندې بيا په امريکا کې د ډېرو خوړنځايونو خاوندان دي. هغوی د [[سان فرانسيسکو]]، [[بالټيمور]] او [[کېمبرېډج ماسېچوسېټس]] په آيالتونو کې د هېلمند په نامه خوړنځايونه لري.

* ډېرو نورو سرچينو په ځانگړي توگه د  [[Fahrenheit ٩/١١|فارېنهايټ ٩/١١]] فلم بيا داسې خبر ورکوي چې حامد کرزی د امريکا د تېلو يوې کمپنۍ [[د يوناکال ټلواله|يونوکال]] کې د سلاکار په توگه کار کړی. خو ددې خبر نه دواړو د يونوکال شرکت او کرزي د يو بل سره د کوم تړاو د لرلو نه انکار کړی، که څه هم چې دوی د ټولو هغو نورو شرکتونو په هکله چې په يونوکال پورې تړاو لري څه نه دي وييلي [http://emperors-clothes.com/interviews/lane.htm] [http://209.41.191.254/cnn.cfm?id=118579&category=Economy&Country=AFGHANISTAN]. داسې وييل کېږي چې په ٩ د ډېسمبر، ٢٠٠١ کال کې په يوې فرانسوي ورځپاڼې [[لې مونډې]] کې د لومړي ځل لپاره دا خبر راڅرگند شوی وي. همدا خبره د [[کرسچيان ساينس مونېټر]] هم کړې ده[http://www.csmonitor.com/2002/0610/p01s03e-wosc.html]. 

* په ٢١ د مې، ٢٠٠٥ کال کې نوموړي ته په رسمي مراسمو کې د خېمې درولو اجازې نه ډډه وشوه چې د بوسټون رېډ ساکس لوبو کې چې په فېنوې پارک کې ترسره کېدلې، دا د حفاظتي او لوژيستيکي اندېښنو پخاطر. 

* په ٢٥ د مې، ٢٠٠٥ کال کې حامد کرزی د نېبراسکا آيالت وېسټ پواينټ يا لويديځې نقطې مالي تغذيوي ځای نه کتنه وکړه، په همدې لړ کې يې د هماغه آيالت د افغان زده کړو مرکز، نېبراسکا پوهنتون نه ستاينيزه دوکتورا ترلاسه کړه.

== اړيکې ==
هېوادمشر حامد کرزی<br />د گل خانې ماڼۍ<br />د هېوادمشر ماڼۍ<br />کابل <br />افغانستان <br /><P>
* [mailto:President@aftghanistangov.org برېښليک]

{{start box}}
{{succession box |
  before=[[ملا محمد عمر اخوند|ملا محمد عمر]] |
  title=[[د افغانستان د لنډمهاله ادارې د پرسونل لړليک|د افغانستان د لنډمهالې دولت مشر]] |
  years= ډېسمبر 2001 – ډېسمبر 2004<br />'''[[د افغانستان هېوادمشر]]'''<br />ډېسمبر 2004 – تر اوسه پورې |
  after= نا اټکله |
}}

{{End box}}

== داهم وگورۍ ==
* [[هېوادمشران|د هېوادمشرانو نومونه]]

== باندنۍ تړنې ==

{{wikiquote}}
* http://www.bbc.com/news/world-asia-28257108
* [http://www.president.gov.af/pashto%2Ddari/ د حامد کرزي رسمي وېبپاڼه]
* [http://www.afgha.com/?af=who&op=read&id=243 Afgha.com - يوه نوې وېبپاڼه ده چې د کرزي په هکله د مالوماتو په درلودلو سره سره د نورو سياستوالو په هکله هم مالوماتو نه ډکه ده.]
* [http://english.pravda.ru/main/2003/01/05/41643.html Pravda - په افغانستان کې پای ته نه رسېدونکې لوبه]
* [http://www.cnn.com/2004/WORLD/asiapcf/12/07/afghanistan.inauguration/index.html CNN - په کابل کې کرزي د خپل د هېوادمشرۍ پېل وکړ ]

[[وېشنيزه:د ۱۹۵۷ کال زېږېدنې|حامد کرزی]]
[[وېشنيزه:د افغانستان هېوادمشران|حامد کرزی]]
[[وېشنيزه:هېوادمشر]]
[[وېشنيزه:اوسيني ملي لارښودان|حامد کرزی]]
[[وېشنيزه:ژوندي خلک|حامد کرزی]]
[[وېشنيزه:افغان سياستپوهان]]
[[وېشنيزه:افغان جنگسالاران]]
[[وېشنيزه:د شمالي ټلوالې غړي]]
[[وېشنيزه:کندهار خلگ]]
