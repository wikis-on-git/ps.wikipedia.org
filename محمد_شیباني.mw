[[دوتنه:Shaybani.jpg|left|thumb|200px|محمد شیباني، د استاد [[کمال الدین بهزاد]] اثر]]
'''محمد شیباني ازبک''' چي په منځنۍ اسیا کي دشیباني واکمنۍ بنسټګر ګڼل کیږي په 1451 میلادي کال کي کي پیدا اوپه 1510 میلادي کال کي د [[ايران|ایران]] له واکمن شاه اسماعیل سره په جګړه کي ووژل سو . شیباني دنسب له پلوه دشاه بوداق زوی اود ابوالخیرخان لمسﺉ ګڼل دی چي دنسب سلسله یې مغولي واکمن [[چنګيز خان|چنګیزخان]] ته رسیږي . شیباني دخپلي واکمنۍ په دوران کي له [[عثمانې ټولواکمني|عثماني]] ترکیې سره هم ټینګي اړیکي درلودې اوله همدې کبله یې دایران له صفوي سلطنت سره دښمني هم کول ځکه عثماني [[تورکيه|ترکیه]] او شیبانیان دواړه [[اهل سنت او جماعت|سني]] مذهبه اوشاه اسماعیل شیعه مذهبه مسلمان وو . 

محمدشیباني په ترکستان کي ترواک ټینګولو وروسته [[هرات|دهرات]] له تیموري واکمنو او ظهیرالدین بابر سره هم ډغري ووهلې او وتوانېدی چي دهغوی واکمني راوپرځوي خوپه 1510میلادي کال کي کله چي دمروه سره نژدې دشاه اسماعیل له فوځیانو سره په جګړه کي ښکيل سو خپل سریې بایلود اوپه قتل ورسېدی . شاه اسماعیل دنوموړي ترقتل وروسته دده سرله تني جلا کړ اودسر پوست یې له بوسو ډک په استانبول کي عثماني واکمن دویم سلطان بایزید ته واستاوه . 

محمدشیباني دمرګ پروخت 51کاله عمر درلود اوپه مذهب سوچه [[حنفي مذهب|حنفي]] وو، ددې ترڅنګ یې له شعر سره هم ډیره مینه درلوده . دنوموړي قبر د [[ازبکستان]] په [[سمرقند]] ښار کي موقیعیت لري . 

==سرچینې==
تاریخ عثماني / لیکوال/ هامر پورګشتال 

اردو دایرة المعارف {{reflist}}

[[وېشنيزه:بخارا امارت]]
