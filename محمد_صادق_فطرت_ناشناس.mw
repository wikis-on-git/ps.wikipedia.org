{{د-سندرغاړي-مالوماتبکس
|نوم           = صادق فطرت ناشناس
|شاځمکه = solo_singer
|Img            =  Nashenas.jpg
|Img_capt       = 
| Img_size            = 215
|زېږون نوم     = صادق فطرت ناشناس
|زېږېدنه = {{د زېږون نېټه|1935|12|28|mf=y}} <br/> [[کابل]], [[افغانستان]] 
|مړينه = 
|څېل =  [[غزل]], [[کلاسيکه موسيقي|کلاسيک]] 
|دنده = سندرغاړی
|آله = [[تبله]],  [[باجه]]
|د فعاليت کالونه   = 2004– تر اوسه
|Label          = آريانا سټوډيو<br/>نګاه سټوډيو
}}

'''ډاکټر محمد صادق فطرت ناشناس''' (۲۸ د دېسمبر، ۱۹۳۵ ز. - ) ''(په انګرېزي: Sadiq Fitrat Nashenas)'' د گوتو په شمار نوميالیو پخوانیو افغان غزلبولانو څخه دی او لومړنی هنرمند او غږپوهاند دی چې لوړې زده کړې يې په پښتو ادبياتو کې د دوکتورا تر کچې بشپړې کړي .د ده د نوښتگرۍ له کبله ورته په هند او پاکستان کې د افغان سیگل لقب ورکړل شوی او په افغانستان او سیمه کې د خلکو تر منځ د '''ناشناس''' په نامه يادېږي . دی نه يوازې چې سندارا پوهنې کې يو مسلکي غزلبول دی بلکې له ۱۹۵۶ زېږدي کالونو راپدېخوا يې د پښتو، دري او اردو ژبو ادبياتو کې بې شمېره غږیزه پنځونې کړي.  

==مخينه==
ناشناس په کندهار کې يوې روڼ اندې نوموتې کورنۍ کې نړۍ ته سترگې پرانیستي . د پلار نوم يې محمد رفيق حبيبي دی.هغه د خپل د ژوند لويه برخه د افغانستان په پلازمېنه کابل کې تېره کړې. نوموړی په خټه کاکړ پښتون دی. د ډېرو کالونو نه راپدېخوا د پښتو او دري سندرو ترڅنګ په اردو ژبه هم سندرې وايي. ډاکټر ناشناس دم مهال د انګلستان په لندن کې مېشت دی. ناشناس په يوه روحاني کورنۍ کې زېږېدلی دی، خو څنګه چې قسمت يې غوښتل د ديني زده کړو د ترلاسه کولو سره سره يې د هنر او موسيقۍ سره هم ځښته علاقه پيدا کېده، او د خپلې کورنۍ نه په پټه يې د خپل شوق او علاقې په ډګر کې ورښکېل شو چې تر اوسه يې د افغانستان د وتلو سندرغاړو نوم ځانته خپل کړی.

== زده کړې ==
ډاکټر صادق فطرت ناشناس خپلې زده کړې په هند کې د جامعيه مليه اسلاميه څخه په ډيلي کې پیل کړي .د همدې ښوونځي بنسټگر او د هند درېيم ولسمشر ذاکر حسين د ښاغلي صادق فطرت استاد هم و. وروسته یې د هند په پونه ښار کې يو کال زده کړې وکړې بیا بېرته چمن او بلوچستان سیمې ژوب ته خپلې پلرنۍ سیمې ته ورغی او هلته یې نورې زده کړې وکړې . .نوموړي د ۱۲ ټولګي زده کړې په کابل کې سر ته رسولي بيا يې په کابل پوهنتون کې د حقوقو او اقتصادو د پوهنځي نه بريليکونه ترلاسه کړي. په ۱۹۷۰ کال کې د زده کړو لپاره روسيې ته ولاړ او هلته يې د مسکو په دولتي پوهنتون کې د پښتو او روسي ژبې او ادبياتو په برخه کې لومړی ماسټري او بيا يې خپله دوکتورا ترلاسه کړې. دې سره څنگ کې یې په لنډن کې د غږپوهنې تر کچې زده کړې ترسره کړي . 

== رسمي دندې == 
دندې يې د افغانستان د ملي راډيو څخه پیل تر ټلویزيونه او بيا د کولتور وزارت لخوا يې د کمپوز او ښه شعر غوراوي او غږآزموینې څارونکی پورې ترسره کړي. همدارنگه د بیهقي چاپي ټولنې مدیر هم پاتې شوی .  

== باندنۍ تړنې ==
*[http://www.virtualafghans.com/music/nashenas/ د ناشناس سندرې]
*[http://www.afghanmtv.com/AfghanMusic/Albums.asp?singerID=1424&Singer=Nashenas د ناشناس البمونه او سندرې]

== ‍ستاينيزې ==
ښاغلی ناشناس د افغانستان د ګوتو په شمار سندرغاړو او غزلبولانو څخه دی چې کورنۍ او بهرنۍ ستاينيزې يې ترلاسه کړي . 

== سرچینې == 
# [http://www.youtube.com/watch?v=DIOgOtbkWUA په يوټيوب کې د ښاغلي صادق فطرت ناشناس شخصي ژوند او هنر مخينه]
# [http://www.youtube.com/watch?v=wfopPVYy1Iw په يوټيوب کې د ښاغلي صادق فطرت ناشناس شخصي ژوند او هنر مخينه]
# [http://www.youtube.com/watch?v=9oQ8Xzi4CyA په يوټيوب کې د ښاغلي صادق فطرت ناشناس شخصي ژوند او هنر مخينه] 
# [http://www.youtube.com/watch?v=pvG10hXMaf8 په يوټيوب کې د ښاغلي صادق فطرت ناشناس شخصي ژوند او هنر مخينه]
== نندارتون ==
<center><gallery>
File:Fitrat2.jpg
File:Fitrat3.jpg
file:Fitrat.jpg
</gallery>
<center/>








[[وېشنيزه:افغاني موسيقي پوهان]]
[[وېشنيزه:افغان سندرغاړي]]
[[وېشنيزه:پښتانه]]
[[وېشنيزه:سندرغاړي]]
[[وېشنيزه:پښتانه سندرغاړي]]
