[[دوتنه:Hewad-Sherzad.jpg|بټنوک|289px|هېواد شېرزاد]]
'''هېواد شېرزاد''' ''(په انګرېزي: Hewad Shirzad)'' (غبرګولی، ١٣٥٨ ل. کال - ) يو پښتون شاعر، د نوې هيلې مهالنۍ او د هېواد افغانستان د وېبپاڼې پازوال دی. 

== مخينه ==
هېواد شېرزاد د ننګرهار ولايت د جلال آباد په ښار کې زېږېدلى دی، خو اصلي ټاټوبى يې د ننګرهار ولايت د شېرزادو ولسوالي د ملي خېلو کلی يا د شورلاخېلو کلى دى. 

== زده کړې ==
لومړنۍ زده کړې يې د جلال آباد د ښار په محبوب سنګر نومي ښوونځي کې کړي دي، وروسته يې خپلې زده کړې تر دولسم ټولګي پورې د ننګرهار ولاىت په عالي لىېسه کې پاى ته رسوولي. د يو لړ هېوادنۍ ستونزو له کبله دې ته اړ شوچې خپل ټاټوبى افغانستان پرېږدي، د ډېرو کلونو راهيسې د [[سويډن]] د [[د مالمو ښار|مالمو]] په ښار کې دخپلې کورنۍ سره د بې وطنۍ شپې ورځې تېروي.

له کوچنيوالي څخه يې د شعر سره مينه درلوده. خو لومړى ځل چې يې ژبه په شعر ګويا شوه هغه ١٣٧٦ لمريز کال د زمري مياشت وه. 
اکثره وخت د وطن په ياد شعر ليکي. يو څو لنډې کيسې هم تر لىکنې لاندې لري خو تر اوسه کومه چاپ شوې ټولګه نه لري .

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%87%DB%90%D9%88%D8%A7%D8%AF_%D8%B4%DB%90%D8%B1%D8%B2%D8%A7%D8%AF په ويکي شعرونه کې د هېواد شېرزاد شعرونه]

# [http://www.hewad.com د ښاغلي هېواد شېرزاد انټرنټي وېبپاڼه]

[[وېشنيزه: پښتانه شاعران]]
