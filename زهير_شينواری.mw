[[دوتنه:زهير شينواری.png|بټنوک|زهير شينواری]]
'''ستانه مير زهير شينواری''' (زوکړه ۱۳۳۲ ل کال، [[ننگرهار ولايت]]، هسکه مېنه) يو [[افغان]] پښتو ژبی اديب، [[ليکوال]] او [[ژباړن]] دی. په [[پښتو ژبه]] يې گڼ شمېر کتابونه چاپ شوي دي. 

==مخينه== 
ستانه مير زهير پر ۱۳۳۲ ل کال د ننگرهارولايت د شينوارو د هسکې مينې ولسوالۍ د ثناخېلو د سيوري په کلي کې زېږېدلی دی. لومړنۍ او منځنۍ  زده کړې يې د کابل په [[رحمان بابا]] لېسه کې پر ١٣٣٩-١٣٥٠ ل کلونو پای ته رسولې دي. لوړې زده کړې يې د کابل په پولي تخنيک انستيتوت کې پر (١٣٥٢ - ١٣٥٦،٦٤_١٣٦٥ ل)
پای ته رسولې او د ماسترۍ درجه يې تر لاسه کړې ده.  

ښاغلي ستانه مير زهير د ستاژ دوره پر ۱۳۶۶ او ۱۳۶۷ ل کلونو د [[وزبکستان]] په علومو اکاډمۍ کې ترسره کړې ده. تر دې وروسته يې د [[افغانستان]] د علومو اکاډمۍ د څېړونکي درجه په برخه شوې. 
==دندې== 
ليکوال ستانه مير زهير  پر ۱۳۵۷ ل کال د کانو او صنايعو وزارت په جيوانجنيرۍ ډيپارټمنټ مې دنده درلوده. پر (١٣٥٨ - ١٣٦٣) لمريزو کلونو د ښوونې او روزنې وزارت د تاليف او ترجمې  رياست د جغرافيې د ډيپارټمنټ  مسلکي غړی او د جغرافيه د بولټن مسول مدير وو. پر ۱۳۶۵ ل کال د ساختماني چارو وزارت د لارو او ډگرونو رياست د پورژه سازۍ په امريت کې د جيوانجنيرۍ  مدير وو. پر ۱۳۶۵-۱۳۷۳ لمريزو کلونو يې د افغانستان د علومو اکاډمۍ د ځمکې پيژندنې انستيتوت د جيولوجي ډيپارمنټ کې دنده درلوده. پر ۱۳۷۴-۱۳۸۴ لمريزو کلونو يې د بي بي سي راډيو د نوي کور نوي ژوند پروژه کې دنده ترسره کوله. 

غير رسمي دندې : 
ستانه مير زهير د مسلکي زده کړو  تر څنگ له کو چنيوالي څخه د پښتو ژبې له ادب سره هم مينه  لرله. د همدغه ذوق او مينې له برکته يې په يوولسم ټولگي کې زده کړه کوله چې په ښوونځي کې د يوې ديوالي جريدې مسوليت هم ور په غاړه شو؛ تل يې  په ادبي محافلو او مشاعرو کې برخه اخيستې او وخت ناوخت يې د ادب په مختلفو برخو کې قلم هم  چلولی دی. 

کله چې پر ١٣٥٠ ل کال په ليندۍ مياشت کې له دولسم ټولگي څخه فارغ شو نو په هغه وخت کې د دوامداره مظاهرو له امله [[پوهنتون]] رخصت شوی وو او د نوي کال لپاره يې د دولسمو ټولگيو د فارغانو څخه د کانکور ازموينه نه اخيسته. له دې لامله د ١٣٥١ ل کال په نيمايي کې د [[پښتو ټولنه|پښتو ټولنې]] د زيري  په اونيزه خپرونه کې  د مسلکي غړي په تو گه وگومارل شو. تر ١٣٥٢ ل کال د ثور تر مياشتې پورې يې  په همدې اخبار کې کار کاوه. 

د ١٣٥١ ل کال له پيل او د ١٣٥٢ ل کال تر پيله پورې يې په حق الزحمې توگه د هېواد ورځپاڼې  د «ستاسو صفحې» متصدي هم وو. د ١٣٥٦ ل کال  په دويمه نيمايي کې په داسې حال کې چې د کابل  پولي تخنيک  د پپنځم  کال محصل وو، د پښتو ټولنې د لرغوني ادب په برخه کې د [[خوشال خان خټک]] د راټولو شوو اشعارو په نقل، مقابله او پاکنويس  کې په حق الزحمي توگه همکاري لرله.  
 
د ١٣٥٧ ل کال د ورستيو مياشتو څخه  شروع  او د  ١٣٦٠ ل کال تر  پيل پورې په   حق الزحمي توګه په راډيو افغانستان کې  ،·   د هنر او ادبياتو  د څانګې ( کورني ژوند )  د پروګرام د  پښتو مطالبو  ليکوال  و . 
· د ١٣٧٤ ل  د جوزا په مياشت کې په پيښور کې د  افغانستان له پاره  د BBC
راډيو  د ( نوي کور، نوي ژوند ) د ډرامې د ليکوال په توګه مقرر شوی  او تر  اوسه په همدې برخه کې خپلې دندې ته دوام ورکوي .  
د لنډو کيسو ، طنزونو او ازادو شعرونو  مجموعې لري خو تر اوسه لا چاپ نه دي .        
== چاپ شوي آثار ==
# د زهرو گل - تصويري لنډه کيسه، دGTZ موسسې له خوا ، کابل چاپ 
# نوی ژوند _ تصويری لنډه کيسه، د GTZ موسسې له خوا په 2008 م -کابل چاپ 
# د عامه پوهاوي لارښود . STEP- کاونټر پارټ انټرنشنل د ټاکنو څخه د ملاتړ بهير، ١٣٨٨ ل کال چاپ 
# زما له مينې نه توبه ده ، د لنډو کيسو ټولگه _ ١٣٨٩ ل کال چاپ 
# د نصرالدين ټوکې (ژباړه) ، د الازهر د کتابپلورنځي چاپ
# جنگ های بيست ساله وتباهي ذخاير معدني افغانستان - د افغانستان د مطالعاتو مرکز_ پيښور چاپ 
# په افغانستان کې زلزلې - داريک د گرځنده کتابونو اداره _١٣٧٨کال پيښور چاپ 
# د افغانستان کاني زيرمې - داريک د گرځنده کتابونو اداره _ پيښور چاپ
# په افغانستان کې د منرالي اوبو جينې - د ١٣٨٤ل کال چاپ _ د افعانستان د کلتوری ودې ټولنه_ جرمني ( د انجنير شيرشارشاد سره په گډه ليکل شوی )
#د زلزلې له خطرونو به څنگه ځان ساتو؟ ( دتير فنډ موسسه ١٣٨٦ ل کال 
# بايو گاز - ژباړه ، داريک د گرځنده کتابونو اداره _ پيښور چاپ
=== هغه اثار چې په گډه يې د نورو سره ليکلي ===
# د ښونځيو د پنځم ، اووم ، اتم ، نهم او لسم ټولگيو د جغرافيه کتابونه - ١٣٥٨- ١٣٦٣ کالونه
# اريانا دايرة المعارف - لومړی ، دويم ، دريم ، څلورم او پنځم ټوک، د علومو ا کاډمی ١٣٨٦-١٣٩٠ کال

== ناچاپ اثار ==
# ودانيز توکي ( ناچاپ ) 
# غيرتي لا لا - د طنزونو ټولگه ناچاپ 
# د ازادو شعرونو ټولگه _ ناچاپ 
# خپل کمپوټر به څنگه ساتو ؟


[[وېشنيزه:پښتانه ليکوال]]
