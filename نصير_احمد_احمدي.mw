[[دوتنه:نصير احمد احمدي.JPG|بټنوک|250px|کيڼ|نصير احمد احمدي]]
'''نصير احمد احمدي''' ''([[انگرېزي ژبه|په انگرېزي]]: Nasir Ahmad Ahmadi)'' يو ځوان ليکوال او خبريال دی. نوموړی په کيسه او ناول ليکنه کې ډېر برلاسى دى او يو شمېر کتابونه يې چاپ شوي هم دي.

== مخينه ==
نصير احمد احمدي په ۱۳۵۳ لمريز كال په [[د غزني ولايت|غزني ولايت]] کې زېږېدلى دى.احمدي د فتح الله احمدي زوى دى او د غزني د قره باغ ولسوالۍ دى.

==زده کړې==
د نصير احمد احمدي په سيمه کې د زده کړې امکانات ډېر کم وو. د گڼو نورو پښتنو په څېر يې د زده كړ و پيل له الف نه د خپل كلي په جومات كې وكړ.
دى لا كوچنى و چې په افغانستان کې سياسي بدلون راغى ا و حالات د هيواد په گوټ گوټ كې ترينگلي  شول.
دده كورنۍ دخپل كلي پريښ ودو ته اړ وتله ا و كابل ته يې كډه وكړه.
په كابل كې يې د حبيبې له ليسې څخه په ښو نومرو بريليك تر لاسه كړ. 
دده ډيره هيله وه چې ور تر وره خپلې لوړې زده كړې هم بشپړې كړي خو حالاتو اجازه ورنه كړه.

د طالبانو د حكومت پر مهال ايله په دې بريالى شو چې د كانكور په ازموينه كې برخه   واخلي . د ازموينې په پايله كې د كندهار پوهنتون د كرنې پوهنځي ته بريالى شو خو د يو لړ ستونزو له امله يې زده كړې نيمگړې پاتې شوې.

==ليکوالي==
احمدي له مطالعې سره له پخوا مينه درلوده.ده به د ښوونځي پر مهال خپل ډېر  وخت د ليسې په كتابتون كې تيراوه. 
په دې وخت كې ښاغلى احمدي له رسنيو سره كار پيل كړ ا و د يو خبريال په توگه راڅرگند شو.
د خبريالۍ په ډگر كې يې د بي بي سي له تعليمي برخې سره كار پيل كړ، اوس هم په همدې اداره کې کار کوي.
نصير احمد احمدي د خوږ ژبي كيسه ليكوال په توگه شهرت لري ا و لنډ و كيسو ا و ناولونو يې د ډير و كره كتونكو پام وراړولى دى.

د احمدي د کيسو او ناولونو يوه ځانگړنه دا ده چې ډېر انځورونه په کې دي او کليوالي رنگ لري.

==چاپ شوي اثار==
# سړه سيلۍ، د لنډ و کيسو ټولگه چاپ
# مينه، د لنډ و کيسو ټولگه چاپ
#په فلسفه کې تلپاتې پيښې ( وباړه) چاپ
# بوډا ا و د لېوانو پلونه، ناول چاپ
# د واورې سړى
# رڼا، ناول چاپ
# بوړبوكۍ، ناول چاپ 
# خونکار، ناول، چاپ
# راځئ کيسه وليکو، تيوري
# جو جو



[[وېشنيزه:پښتانه ليکوال]]
