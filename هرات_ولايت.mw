{{معلومات مدينة
}}
 	 
'''د هرات ولايت''' د افغانستان په لوېديځ كې پروت دى، چې د بحر له كچې څخه ۹۳۳متره لوړ پروت دى. 
د ۲۰۰۶ز كال د سرشمېرنې لمخې د  ۳۴۹،۰۰۰ وگړو په درلودو سره د كابل، جلالكوټ، كندهار او مزار شريف ښارونو په څېر له لويو ښارونو څخه وشمېرل شو. د هرات ولايت اصلي اوسېدونكي پښتانه دي، چې زياترو يې خپله ژبه له لاسه وركړې او په پاړسي او هراتۍ گړدود غږېږي. دارنگه تاجكان، پارسيوانان هم پكې اوسېږي.

هریرود (په لاتینی: Arius) د همدې ولايت له ښار له څنډې څخه تېرېږي. 

ددې ولايت د گرځنده ټېليفون مخكې شمېر (۰۴۰)(۰۰۹۳) دى. 

== تاريخي نومونه ==
* هَرَیوه Haraiva
* په [[اوستا]] كې: هَرَیووه Haraiova
* په یونانی [[ژبه]]: آرِیا Areia
* به لاتینی ژبه: آریا Aria
* د [[سکندر مقدونی]] په پير كې : «سکندر د آریا ښار» Alexandria Aria
* به [[ساسانی]] پير كې: هَری

== تاریخ ==
د هرات ښار د يوې سترې تاريخي [[كلا]] په توگه د [[مقدوني سكندر]] لخوا جوړ شو. 
هرات مخكې لدې چې بحري لارې وميندل شي، د [[هند]] او منځنۍ اسيا د لارې پر سر پروت ؤ، نو لدې امله يې ستراتيژيك اهميت درلود. د [[هخامنشيان]]و په پير كې د هريرود غاړې د هريوا په نامه يادې شوې دي. 
د ساسانيانو په پير كې د دا سيمه د هري په نامه ياده شوې، او د [[ساسانيان]]و له مهمو پوځي او سيمه اييزه سرحدي سيمه وه، چې له هيطله سره به يې د سنگر په توگه كاروله.
دا سيمه د درېيم خليفه [[عثمان رضي الله عنه]] په پير كې فتحه شوې چې د فتحې كال يې ۳۱هجري قمري او ۶۵۰ز اټكل كېږي. 
پدې سيمه كې د نستوريانو يوه ډله عيسويان اوسېدل چې ددې سيمې په فتحې سره هغوي هم ايمان راوړ او مسلمانان شول. 
د عربو په پير (منځنيو پېړيو) كې هرات د هغه وخت د [[افغانستان]] (خراسان) يو له مهمو ولاياتو څخه شمېرل كېده. او د اسلامي تصوف او زهد له مهمو مركزونو څخه ؤ. د [[نقشبندي]] او [[چشتي]] كړۍ صوفيان د [[وزارت]] او صدراعظمۍ تر څوكيو پورې رسېدلي ول. 
د وخت نامتو صوفي [[خواجه عبدالله انصاري]] زيارت هم په همدې ښار كې دى چې د تېموري شاهرخ واكمن په امر جوړ شوې دى. [[جامي]]، [[امام فخر الدين رازي]] او [[خواجه محمد ابوالوليد]] زيارتونه هم په همدې ښار كې موقعيت لري.

== وگړي ==
او د خلكو شمېر يې په ۱۳۵۹هجري ل كال كې ۷۸۸۴۱۴تنه و، چې د ۲،۳ سلنې په ډېرښت سره په ۱۳۷۹هجري كال كې دا شمېره ۱۱۵۱۸۸۴تنو ته لوړه شوې ده. 
د ۲۰۰۶ز كال د سرشمېرنې لمخې د  ۳۴۹،۰۰۰ وگړو په درلودو سره د [[كابل]]، [[جلالكوټ]]، [[كندهار]] او [[مزار شريف]] ښارونو په څېر له لويو ښارونو څخه وشمېرل شو. د هرات ولايت اصلي اوسېدونكي [[پښتانه]] دي، چې زياترو يې خپله ژبه له لاسه وركړې او په پاړسي او هراتۍ گړدود غږېږي. دارنگه تاجكان، پارسيوانان هم پكې اوسېږي.

== اداري وېش ==
د هرات ولايت د اداري وېش لمخې په لاندې ولسواليو وېشل شوې.
* [[د هرات ولايت ښار]]
* [[انجيل ولسوالي]]
* [[تون زرغون ولسوالي]]
* [[گذري ولسوالي]]
* [[كرخ ولسوالي]]
* [[كشك ولسوالي]]
* [[گلران ولسوالي]]
* [[كهسان ولسوالي]]
* [[غوريان ولسوالي]]
* [[زنده جان ولسوالي]]
* [[ادريسكن ولسوالي]]
* [[شينډنډ ولسوالي]]
* [[اوبه ولسوالي]]
* [[فرسي ولسوالي]]
* [[چشت شريف ولسوالي]]

== د نامتو بزرگانو زيارتونه ==

هرات ولايت په ځينو ليكنو كې د اولياؤ په خاوره يادېږي. دا لرغوونې ولايت يو وخت د پوهې او فرهنگ مركز ؤ، د وخت نامتو پوهان په همدې ولايت كې زوكړي دي او همدلته روزل شوي. په لاندې ډول د ځينو نامتو اولياؤ نومونه يادوو:
* [[د هرات پير (خواجه عبدالله انصاري]]
* [[مولانا جامي]]
* [[امام فخر رازی]]
* [[خواجه محمد ابوالولید]]
* [[خواجه علی موفق بغدادی]]
* [[شهزاده عبدالله]] 
* [[سلطان آغا]]
* [[خواجه غلطان ولی]]
* [[مولانا حسین واعظ کاشفی]]
* [[مولانا سفنج]]
* [[سید عبدالله مختار]]

== زمكنې جوړښت ==
== فرهنگي، علمي او اجتماعي حالت ==
== د اوبو  سرچينې ==
== اړيكتيايي سېسټم ==
== اهمې لاسته راوړنې ==
== مېوې ==
د هرات ولايت كې خو هسې هره مېوه ترلاسه كېږي، خو له تاريخي رواياتو څخه داسې برېښي چې انگور د لومړي ځل لپاره په همدې ولايت كې موندل شوي، وروسته بيا د نړۍ نورور هېوادنو ته لېږدول شوي. ددې ولايت د يادولو وړ مېوې په لاندې ډول دي. 

* انگور: دې ولايت كې د انگورو څه باندې ۶۰ ډوله انگور پېژندل شوي، چې د نامتو انگورو ډولونه يې پدې ډول دي:
فخری،  لعل، کشمشی، عسکری، پوشنگی، حسینی، روچه، لوغی، صاحبی، کس نداره، آبی، مسکه، شنگول خانی، میراحمدی _ 
* [[خټكي]]
* [[زردالو]]
* [[بهی]]
* [[اينځر]] 
* [[بادام]] 
* [[توت]]
* [[شفتالو]]
* [[الوچه]]
* [[هندواڼه]]
* [[مڼه]]
* [[ناک]]
* [[امرود]]


== ځنگلونه ==
د فېروز غر په غرونو كې ځنگلونه، په سياه كوه او د هريرود د درې په ټيټو برخو كې نږدې ۲۰۸۲۰۰ جريبه زمكه رانيسي، چې د پېستې او پاڼه رژېدونكو ونو ځنگلونه هم پكې شامل دي، چې لدې ځنگلونو څخه د ودانيو په جوړښت كې كار اخيستل كېږي.

== جگړې وراړولي زيانونه ==
د هرات ولايت د [[افغانستان]] د نورو ولاياتو په څېر د [[چنگېزي تاړاك]] چې په ۱۲۲۲ز كال پدې هېواد رامات شو، وران او وېجاړ شو. او له نيمايي څخه زيات ځايي اوسېدونكي يې ووژل شول.
هرات په شلمه پېړۍ كې د يوه خونړۍ پېښې شاهد ؤ، چې د ۲۴۰۰۰ باغېرته ولس د شهاد جامونه وڅښل. دې اتلانو د روسي لاسپوڅو پر وړاندې پاڅون وكړ او د مارچ له ۱۵مې څخه تر ۲۰مې نيټې ۱۹۷۹ز چې د كب له ۲۴ څخه تر ۲۹مې ۱۳۵۷ سره سمون خوري د د ملي اردو ملي او اسلامي سرتېرو پاڅون وكړ، چې په ډېرې بې رحمۍ سره وځپل شو. دا ورځ د [[افغانستان]] څه چې د نړۍ په [[تاريخ]] كې په زرينو كرښو ليكل شوې ده، او [[د كب ۲۴مې پاڅون]] په نامه يادېږي

== سرچينې ==
* پارسي ويكيپېډيا
* د [[افغانستان]] د ولايتونو جغرافيه، ژباړه: [[اورنگزېب ارشاد]]، كال۱۳۷۹ه ل، خپرندويه ټولنه: د اريك د گرځنده كتابتونونو اداره
* د [[افغانستان]] تاريخي زمكپېژندنه، ليكوال: [[مير غلام محمد غبار]]، كال ۱۳۷۷هجري لمريز، د مېوند نشراتي مركز، صبا كتابتون-پېښور ښار

{{د افغانستان ولايتونه}}

[[وېشنيزه:د هرات ولايت]]
