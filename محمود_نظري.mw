[[دوتنه:محمود نظري.jpg|بټنوک|محمود نظري]]
'''پوهنمل محمود نظري''' د ډ اکټر محمدامين  نظري زوی په کال١٣٣٤ د غويي دمياشتي پر ٢١مه نېټۀ د [[کندهار]] په ښار کښي زېږېدلی دی .

== زده کړې ==
دکابل ښارد محمود هوتکي له ښوونځي څخه   وروسته په (١٣٥٤ ) کې دکابل له حبيبې عالي  ليسې څخه فارغ  شوی  دی  اوليسانس يې په ( ١٣٥٨ ) کال کې دکابل دکرنې پوهنځي د میوو او ځنگلونو له څانگې اخيستى دى .
د عسکرۍ له خدمت وروسته  يې  د کرنې په پوهنځي کې د استاد په توگه دنده تر سره کړې.
په (١٣٦٧)  کال يې د  تاجکستان دکر نې له انيستيتوت څخه  يې ماستري اخېستې ده په نړيوالو موسسو کې يې دمېوودمسول په ټوگه هم کار کړی دى

== دندې ==
د عسکري خدمت وروسته  يې  د کرني په پوهنځۍ کي د ښوونکي په توگه دنده تر سره کړه 
او په (١٣٦٧ ل )  د  تاجکستان  د  کر نی د انيستيتوت نه يې ماستری اخېستې ده په 
بين المللي موسسو کي يې دمېوه جاتودمسول په ټوگه هم کار کړی دي ښاغلی نظري اوس 
د انگليستان د لندن په ښار کي اوسيږي .

دلسگونو مقالواو ژباړو نه برسېره يې لاندني اثار چاپ شوي دي .

== چاپ شوي اثار ==
#د څوکۍ خوند  ( د طنزو ټولگه)
#سر خلاص که !   ( د طنزو ټولگه)
#انساني سرکس   ( د طنزو ټولگه)
#پايلوچ بنگ حبيب الله ( د لنډو کيسو ټولگه ) 
#خندنۍ بهرنۍ ټوکي( د بهرنی ټوکو او ټکالو ژباره)
#خدا روزيش کنه ( د طنزو ټولگه ) 
#آسماني کتابونه
#اسلام او نننۍ ساينس
#هوا( د لنډو کيسو ټولگه ) 
#پایلوچان(ناول)

== د چاپ لاندی آثار : ==

#خندنۍ بهرنۍ ټوکي- دویم ټوک( د بهرنی ټوکو او ټکالو راټولونه او ژباړه)
#مهاجر زمری( د طنزو ټولگه )
#د نړۍ د ادبیاتو افسانه يې الوتونکی
د کرنې په برخه کې په کتابی بڼه دا آثار چاپ شوي دي:
#زعفران
#د مېوولرونکو ونو ډېرونه
#د روميانو پيازو او بېنډيو وچول
#باغباني

== د طنز يوه بېلگه ==
 
دڅوکۍ خوند

وروسته  تر هغې چي جلندر خان له رياسته ليري شو ، برات گل خان چي ډير ښه چلندی او ټولنيز سړی  دی زموږ ريس شو. 

هغه هر چا ته ان که د نهمي رتبې مامور هم وي له ځايه پورته کيږي د ﻻس روغبړ ورسره کوي اوترکتني وروسته يې تر وره بدرگه کوي.

زما دا کړه ډير خوښيږي ځکه د انسان کرامت ته درناوی تر ټولو ښه کار دی.

ورو ورو ځير کېدم چي نوی ريس صايب يوازي پخواني ريس جلندر خان ته له ځايه نه پورته کيږی په ناستي روغبړ ورسره کوي اووروسته يې هم نه بدرگه کوی.

ما ته دا معما پيچلې وه نو ځکه يوه ورځ ريس صايب ته ورغلم. ماته چي د تحريراتو کارمند وم له ځايه جگ شو تر روغبړ وروسته مي غوښتنه ترې وکړه، هغه په ورين تندی اجازه راکړه.

ما ځينی وپوښتل:

_ ريس صايب که څه سپين سترگي کيږي  خو بيا هم ستاسو ښه چلند دا جورت راکوي چې يوه پوښتنه وکړم.

_ مهرباني!

تاسود  ښه چلنداو سلوک له مخي چې لری يې  ټولو اړوند انو ته چې ستاسو ليدو ته راځي له ځايه جگېږئ  خو...

خو يوازی جلندر خان ته نه ....

که مود هغه نه ډير بد راځی چې نور دلته د راتلو

اجازه ورنه کړم .

ريس وويل:

_ نه،نه

د ريس تندی ﻻ پراخ شو او لږ موسکی شو او ويې ويل:

_ هغه داسي سړی دی که چيري زه له ځايه پورته شم هغه سمدﻻسه زما پر ځای کښيني او ورو يې زياته کړه:

ځکه هغه د دې څوکۍ خوند لېدلی دی .



[[وېشنيزه:پښتانه ليکوالان]]
[[وېشنيزه:پښتانه]]
[[وېشنيزه:افغانان]]
