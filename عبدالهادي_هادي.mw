[[دوتنه:عبدالهادي هادي.jpg|کيڼ|250px|بټنوک|عبدالهادي هادي]]
'''عبدالهادي هادي''' ''(په [[انگرېزي ژبه|انگرېزي]]: Abdul Hadi Hadi)'' يو افغان شاعر دی، چې په [[پښتو]] ژبه شعرونه ليکي.

==مخينه== 
عبدالهادي هادي د محمد حيدر زوی پر ۱۹۷۲ زېږدي کال د سمنگان ولايت د ايبکو په ښار کې زېږېدلی دی . لومړنۍ زده کړې يې د ايبکو په ښار او نورې منځنۍ زده کړې يې يو څه په خوشال خان لېسه او يو څه يې په رحمان بابا لېسه کې سرته رسولې دی . د لېسې تر پای ته رسولو وروسته د کابل پوهنتون په ادبياتو پوهنځی کې شامل شو او هغه يې پای ته ورساوه.  
==دندې== 
عبدالهادي هادي لمړنۍ دنده د [[افغانستان]] په ليکوالو اتحاديه کې پيل کړه، خو په هېواد کې د حالاتو د ترېنگلتيا لامله دې ته اړوت چې د نورو گڼ شمېر افغانانو په څېر [[پاکستان]] ته کډوال شي . هلته يې په [[پېښور]] کې د افغانستان لپاره د بي بي سي راډيو په خپرونو کې د خبريال، ليکوال او پروډیوسر په توگه دنده پيل کړه، چې وروسته يې په [[کابل]] کې هم همدا دنده درلوده چې ۱۲ کاله يې دوام وکړ . هادي د ۲۰۰۲ ز کال له پیله او د ۲۰۰۳ ز کال تر پایه له بي بي سي راډیو سره د کار تر څنگ د لومړي ځل لپاره یواځې ادبیاتو ته د ځانگړې کړې "وریښم" په نوم مجلې خپرول هم پیل کړل چې دی یې پازوال چلوونکی وو او د میدیوتیک په مالي ملاتړ په چاپیده. 

له ۲۰۰۴ ز کال تر ۲۰۰۹ ز کال تر جولای مياشتې يې د افغانستان د مخابراتو او معلوماتي تکنالوژۍ وزارت د دفتر لوی ریس، اداري ریس، د اسنادو اړیکتیایي چارو ریس او په دې ټوله موده کې له یادو دندو سره د یاد وزارت د ویاند او د اړیکه د میاشتینۍ مجلې مسول مدیر دنده هم په غاړه درلوده. هادي د ۲۰۰۹ ز کال په جولای کې [[استرالیا]] هیواد ته ولیږدید او په سیډني کې میشت شو چې د همدې کال په وروستیو کې یې په اسټرالیا کې د شمله په نوم یوازینۍ پښتو راډیو جوړه کړه چې تر اوسه یې خپرونې ښې روانې دي او سیدني میشتي افغانان یې په مینه اوري.

== چاپ شوي نښيرونه يې ==
# گل د شپې په څڼو کې (د شعرونو لومړۍ ټولگه)، خپرندوی: د افغانستان د ليکوالو ټولنه، د ۱۳۶۸ لمريز کال چاپ . 
# د اورونو پر تنابونو (د شعرونو دويمه ټولگه)، خپرندوی: د افغانستان د اطلاعاتو او فرهنگ وزارت، د ۱۳۶۹ لمريز کال چاپ . 
# مات غمي (د شعرونو درېمه ټولگه)، خپرندوی: د خوشحال فرهنگي ټولنه، د ۱۳۷۵ لمريز کال پېښور چاب . 
# ستا به باور نه راځي (د شعرونو څلورمه ټولگه)، د عبدالباري جهاني په لگښت، د ۱۳۸۰ لمريز کال چاپ . 
==د شعرونو څو بېلگې يې==

==اخځونه== 
# http://www.ayenda.org/Mosaheba%20A.Q.Masoud%20Ba%20A.Hadi.pdf
#http://lomritob.com/archives/5778
# ستا به باور نه راځي (شعري ټولگه)، د ۱۳۸۰ لمريز کال چاب .  










[[وېشنيزه:افغان شاعران]]
