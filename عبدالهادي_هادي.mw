[[دوتنه:Hadi-Hadi.jpg|کيڼ|250px|بټنوک|عبدالهادي هادي]]
'''عبدالهادي هادي''' ''(په [[انگريزي ژبه|انگرېزي]]: Abdul Hadi Hadi)'' يو افغان شاعر دی. هغه په پښتو ژبه شعرونه ليکي.

عبدالهادي هادي دولس کاله په پیښور او کابل کې د افغانستان له پاره د بي بي سي راډیو سره د لیکوال، خبریال او پروډیوسر په توگه دنده تر سره کړې، له دوه زره څلورم عیسوي کاله ددوه زره او نهم عیسوي کال تر جولای میاشتې د افغانستان د مخابراتو او معلوماتي تکنالوژۍ وزارت د دفتر لوی ریس، اداري ریس، د اسنادو اړیکتیایي چارو ریس او په دې ټوله موده کې له یادو دندو سره د یاد وزارت د ویاند اود اړیکه د میاشتینۍ مجلې مسول مدیر دنده هم په غاړه درلوده.
ښاغلي هادي د دوه زره او دویم عیسوي کال له پیله د دوه زره او درییم تر پایه له بي بي سي راډیو سره د کار تر څنگ د وریښم په نوم د لومړي ځل له پاره یواځې ادبیاتو تهد ځانگړې مجلې خپرول هم پیل کړل چې همدی یې مسول مدیر وو او د میدیوتیک په مالي ملاتړ په ډیره ښکلې دیزاین او بڼه چاپیده.
ښاغلی هادي د دوزه زره او نهم کال په جولای کې استرالیا هیواد ته ولیږدید او په سیډني کې میشت شو چې د همدې کال په وروستیو کې یې په اسټرالیا کې د شمله په نوم یوازینۍ پښتو راډیو جوړه کړه چې تر اوسه یې خپرونې ښې په درز کې روانې دي او سیدني میشتي افغانان یې په مینه اوري.

== چاپ شوي اثار ==
# گل د شپې په څڼو کې - د شعرونو لومړنۍ ټولگه - خپرندوی: د افغانستان د ليکوالو ټولنه - چاپکال ۱۳۷۸ ل. کال
# د اورونو پر تنابونو - د شعرونو دويمه ټولگه - خپرندوی: د افغانستان د اطلاعاتو او فرهنگ وزارت - چاپکال ۱۳۷۸ ل. کال
# مات غمي - د شعرونو درېمه ټولگه - خپرندوی: د خوشحال فرهنگي ټولنه - ۱۹۹۴ ز. کال
# ستا به باور نه راځي - د شعرونو څلورمه ټولگه - د عبدالباري جهاني په لگښت 










[[وېشنيزه:افغان شاعران]]
