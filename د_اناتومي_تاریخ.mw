د اناتومي تاریخ په قرباني شوو قربانیانو باندې له لومړنیو ازموینو څخه د معاصرو پوهانو او اناتومي پوهانو له خوا د بدن تر پیچلې تجزیې او تحلیل پورې پراخوالی مومي. د انسان د بدن د غړو او برخو اړوند لیکل شوي مدارک زرګونه کلونه مخکې د لرغوني مصر په پاپیروس سندونو کې موندل کېږي، چېرې چې د هغوی د خښولو د دقیقو لارو چارو له امله دغه چاره ډېره اړینه وه. 

تر ډېرې مودې پورې په لرغوني یونان کې د انسان د بدن د جوړښت او عملکرد اړوند تیوریکي ملاحظاتو وده نه وه کړې. د لرغوني یونان فیلسوفانو لکه آلکمئون او امپدوکلس او همدارنګه د لرغوني یونان طبیبانو لکه هایپوکراټ یا بقراط او د هغه مکتب د ژوندانه او ناروغیو له امله د وجود بېلابېلو فعالیتونو ته پام درلود. ارسطو د بیولوژیکي اشکالو د لاملونو د درک په موخه د خپل پروګرام د یوې برخې په توګه د حیواناتو له تشریح ملاتړ وکړ. په هلنیستیک دوره کې د انسانانو تشریح او په ژوندي حالت کې د هغوی څیرل د لومړي ځل لپاره د هروفیلوس او اراسیستراتوس په اثارو کې ترسره شول. په لرغونې دوره کې اناتومیکه پوهه له دې امله چې خپله جالینوس د طبي اعمالو او همدارنګه د شادیانو، غویانو او نورو حیوانانو د بدن څیرلو پر مټ مهمو کشفیاتو ته لاس رسی وموند؛ خپل اوج ته ورسېده. 

د اناتومي د مطالعې پراختیا په تدریج سره د هغو مفاهیمو پر بنسټ وه چې د جالینوس په آثارو کې یې شتون درلود، هغه مفاهیم چې په منځنیو پېړیو کې یې د طبابت د سنتي زده کړو د پروګرام برخه جوړوله. رنسانس په کلاسیکو طبي متونو کې له بیاکتنې سره مل و او له ګالین وروسته یوځل بیا د لومړي ځل لپاره اناتومیکي بدن څیرلو رواج وموند. اناتوميکي مهمې چارې د مونډینو ډي لوزي(Mondino de Luzzi)، بیرنګاریو داکارپي(Berengario da Carpi) او جاکیوس دوبویس(Jacques Dubois) له خوا ترسره شوې او د اندریاس وسالیون (Andreas Vesalius's) په اصلي اثر ''De Humani Corporis Fabrica'' (۱۵۴۳ زکال) سره خپل اوج ته ورسېدې. له هماغه مهال راهیسې د بدن د جوړښت او عملکرد درک د طبي چارو یوه نه جلا کېدونې برخه او د علمي څېړنو لپاره سرچینه ده. <ref>{{cite book|last1=Lindemann|first1=Mary|title=Medicine and Society in Early Modern Europe|date=2010|publisher=Cambridge University Press|location=Cambridge, United Kingdom|page=91|edition=2nd}}</ref>

== لرغونې اناتومي ==

=== مصر ===
د اناتومي مطالعه لږ تر لږه له میلاد څخه ۱۶۰۰ کلونو وړاندې ته اړوندېږي، یعنې د ادوین سمیت د جراحۍ په پاپیروس تاریخ سره پیلېږي. په دغه رساله کې زړه، د زړه رګونه، جګر، پانقراس، هیپوتالاموس، رحم او مثانه ښوول شوي او همدارنګه څرګنده شوې چې رګونه زړه ته اړوندېږي. نور رنګونه د هوا لېږدونکو، یو شمېر هم د مخاط او ښي غوږ ته نږدې دوه رګونه هم «د ژوندانه د نفس» لېږدونکو په توګه ښوول شوي. په ایبرس پاپیروس (له میلاد څخه۱۵۵۰ کاله وړاندې) کې د زړه اړوند لیکنه هم شتون لري. په دغه لیکنه کې څرګنده شوې چې زړه د وینې رسولو مرکز دی او رګونه یې د بدن له هر غړي سره وصل دي. داسې ښکاري چې مصریانو د ګردو او مغز د فعالیت اړونډ لږ اطلاعات لرل او زړه یې د هغو رګونو د یوځای کېدو نقطه بلله چې د بدن ټول مایعات – وینه، اوښکې، ادرار او مني لېږدوي. له دې سره هغوی د لاړو او خولې د سرچینې اړوند کومه نظریه نه لرله. <ref name="Porter1999">{{cite book|last=Porter|first=Roy|title=The Greatest Benefit to Mankind: A Medical History of Humanity (The Norton History of Science)|url=https://books.google.com/books?id=igGdz9g7tmAC|access-date=17 November 2013|date=1999-10-17|publisher=W. W. Norton|isbn=9780393319804|pages=49–50}}</ref>

=== لرغونی یونان ===
په اناتومي کې ډېرۍ نومونې، کړنلارې او د اناتومي د مطالعې ډولونه د لرغوني یونان په آثارو کې شتون لري. له میلاد څخه وړاندې پنځمه پېړۍ کې فیلسوف الکمئون کېدای شي یو له هغو لومړنیو کسانو څخه وي چې حیوانات یې د اناتومیکي موخو لپاره وڅېرل او په ډېر احتمال سره یې په هغو کې د لید اعصاب او ستاش ټیوبونه وپېژندل. لرغونو طبیبانو لکه آکرون، پوسانیاس (Pausanias) او له لوکروي څخه فیلیسیتیون هم کېدای شي اناتومیکي څېړنې ترسره کړې وي. د هغه مهال بل مخکښ فیلسوف هم امپدوکلس و چې وینه یې د بدن ذاتي ګرمي بلله او استدلال یې کاوه چې زړه د وجود له اصلي غړو او د پنوما (دا کېدای شي نفس او روح ته د هغه اشاره وي) له سرچینو څخه دی چې د وینې او رګونو په مرسته وجود ته رسول کېږي. <ref>{{cite book|last=Singer|first=Charles|title=A Short History of Anatomy & Physiology from Greeks to Harvey|year=1957|publisher=Dover Publications Inc.|location=NEw York|page=5}}</ref><ref>{{cite book|last=Singer|first=Charles|title=A Short History of Anatomy & Physiology from Greeks to Harvey|year=1957|publisher=Dover Publications Inc.|location=NEw York|page=7}}</ref><ref>{{cite book|last=Singer|first=Charles|title=A Short History of Anatomy & Physiology from Greeks to Harvey|year=1957|publisher=Dover Publications Inc.|location=NEw York|page=10}}</ref>

د بېلابېلو لیکوالانو ډېری طبي متنونه د هایپوکرات په ټولګه کې راغونډ شوي چې د هغو یو هم نه شي کېدلای په قطعي توګه خپله هایپوکرات ته اړوند وبلل شي. دغه متنونه د عضلاتي اسکلېټ جوړښت او د یو شمېر غړو لکه د ګردو د فعالیت څرنګوالی بیانوي. د زړه درې برخې لرونکې دریچه (tricuspid valve) او د هغو د فعالیت څرنګوالی په ''On the Heart'' رساله کې مستند شوی. 

فیلسوف ارسطو (له میلاد وړاندې څلورمه پېړۍ کې) د خپلو یو شمېر معاصرینو په خوا کې هڅه وکړه څو داسې یو سیسټم رامنځته کړي چې د تجربوي څېړنو لپاره فضا رامنځته شي. ارسطو د حیواناتو د څیرلو او بیولوژي پر مټ طبیقي اناتومي ته مخه کړه. په دغه مهال کې پراکساګوراس کېدای شي لومړنی کس وي چې د غړو اړوند پخوانیو توضیحاتو په نسبت یې په کره توګه د شریانونو او وریدونو ترمنځ توپیر وموند. 

په هلنیستي دوره کې د اناتومي اړوند لومړنی ثبت شوی مکتب د څلورمې پېړۍ له وروستیو څخه تر دویمې پېړۍ پورې په الکسندریې کې جوړ شو. د لومړي سوتر بطلیموس په کار پیلولو سره روغتیايي مامورینو دا اجازه ومونده چې اجساد د انسان د بدن د عملکرد د زده کړې په موخه پرانیزي او معاینه یې کړي. د اناتوميکي څېړنو په موخه د انسان د بدن څخه لومړنۍ ګټنه د هیروفلیس او اراسیستراتوس په چارو کې وشوه هغو چې اجازه یې لرله په اسکندریه ښار کې د بطلیموسي لړۍ تر نظارت لاندې د محکومو مجرمینو بدن د هغوی په ژوندي حالت کې وڅېرې او په هغو څېړنه ترسره کړي. په ځانګړې توګه هروفیلوس اناتومیکي پوهې ته د مخکنیو اثارو په پرتله چې د انسان د بدن واقعي جوړښت په کې تشرېح شوی و ډېره وده ورکړه. نوموړي همدارنګه د ارسطو پخوانۍ انګېرنه چې زړه «د ځیرکتیا ځای» دی، رد کړه او د هغو پر ځای یې د مغز په اړه بحث وکړ. نوموړي همدارنګه د شریانونو او وریدونو ترمنځ د توپیر په اړه ولیکل او همدارنګه یې د انسان د بدن د جوړښت په ځانګړې توګه د عصبي سیسټم اړوند دقیق مشاهدات ترسره کړل.  <ref name="Siddiquey 2009">{{cite journal|last=Siddiquey|first=Ak Shamsuddin Husain|title=History of Anatomy|journal=Bangladesh Journal of Anatomy|year=2009|volume=7|issue=1|pages=1–3|doi=10.3329/bja.v7i1.3008|doi-access=free}}</ref><ref>{{cite book|last=Singer|first=Charles|title=A Short History of Anatomy & Physiology from Greeks to Harvey|year=1957|publisher=Dover Publications Inc.|location=NEw York|page=29}}</ref><ref>{{Cite journal|last1=Bay|first1=Noel Si-Yang|last2=Bay|first2=Boon-Huat|date=December 2010|title=Greek anatomist herophilus: the father of anatomy|journal=Anatomy & Cell Biology|volume=43|issue=4|pages=280–283|doi=10.5115/acb.2010.43.4.280|issn=2093-3665|pmc=3026179|pmid=21267401}}</ref>

== له منځنیو پېړیو څخه تر معاصرې دورې پورې اناتومي ==
د منځنیو پېړیو په اوږدو کې د انسان د بدن اناتومي تر ډېره پورې د کتابونو او حیواناتو د بدن څیرلو له مخې زده کول کېدله. <ref>{{cite book|last1=Siraisi|first1=Nancey G.|title=Medieval and Early Renaissance Medicine|url=https://archive.org/details/medievalearlyren00sira|url-access=registration|date=1990|publisher=University of Chicago Press|location=Chicago and London|isbn=978-0-226-76129-9|page=[https://archive.org/details/medievalearlyren00sira/page/n98 84]}}</ref><ref>{{cite book|last=Park|first=Katherine|editor-last=Numbers|editor-first=Ronald L.|title=Galileo Goes to Jail and Other Myths about Science and Religion|publisher=Harvard University Press|date=November 2010|pages=43–49|chapter=Myth 5 - That the Medieval Church Prohibited Dissection|isbn=9780674057418}}</ref>

مونډینو ډي لوزي «مونډینوس» چې شاوخوا په ۱۲۷۶ زکال کې وزېږېد او په ۱۳۲۶ زکال ومړ؛ له ۱۳۱۴ زکال څخه یې تر ۱۳۲۴ زکال پورې د بولونیا په پوهنتون کې د انسان د اناتومۍ اړوند ګڼ شمېر لکچرونه ورکړل. مونډینو ډي لوزي په ۱۳۱۶ زکال کې د خپلو څیړنیزو بدن سپړنو پر بنسټ د «اناتومیا» په نوم کتاب ولیکه چې تر راتلونکو ۲۵۰ کلونو پورې په پوهنتونونو کې تدریس کېده. «مونډینوس» د خالکیدون له هروفیلوس او د کئوس د اراسیستروس له مهال څخه ۱۵۰۰ کاله وروسته د انسان د بدن لومړنۍ سیستماتیکه سپړنه ترسره کړه. د روم له سقوط وروسته په مسیحي اروپا کې د اناتومي په برخه کې مهم لومړني پرمختګونه په بولنیا کې رامنځته شول، چیرې چې اناتومي پوهانو جسدونه تشریح کړل او د بدن د غړو او د هغو د فعالیت د توصیف په برخه کې یې ونډه لرله. د لوزي له لومړنیو څېړنو وروسته د پنځلسمې پېړۍ په اناتومي پوهانو کې الساندرو آچیلیني او آنتونیو بنیویني شامل و. <ref>{{cite book|last1=Nutton|first1=Vivian|title=Ancient Medicine|url=https://archive.org/details/ancientmedicine00nutt|url-access=registration|date=2004|publisher=Routledge Taylor & Francis Group|location=London and New York|isbn=978-0-415-36848-3|page=[https://archive.org/details/ancientmedicine00nutt/page/n152 138]}}</ref><ref>{{cite book|last1=Crombie|first1=A.C.|title=Medieval and Early Modern Science|date=1967|publisher=Harvard University Press.|location=Cambridge, Massachusetts|page=180 and 181|edition=volume 1}}</ref><ref name=":02">{{Cite journal|last=Klestinec|first=Cynthia|year=2004|title=A History of Anatomy Theaters in Sixteenth-Century Padua|journal=Journal of the History of Medicine|volume=59|issue=3|pages=376–379|doi=10.1093/jhmas/59.3.375|pmid=15270335}}</ref><ref>{{cite book|last1=Persaud, Tubbs, Loukas|first1=T.V.N, Shane R. Marios|title=A History of Human Anatomy|date=2014|publisher=Charles C. Thomas Publisher, LTD|location=Springfield, Illinois|isbn=978-0-398-08105-8|page=55}}</ref><ref>{{Cite book|title=Medicine and Society in Early Modern Europe|last=lindemann|first=mary|publisher=Cambridge university press|year=2010|isbn=978-0-521-73256-7|pages=92}}</ref><ref>{{cite book|last1=Gordon|first1=Benjamin Lee|title=Medieval and Renaissance Medicine|date=1959|publisher=Philosophical Library, Inc.|location=New York|pages=422–426}}</ref><ref>{{cite book|last1=Persaud, Loukas, Tubbs|first1=T.V.N. Marios, Shane R.|title=A History of Human Anatomy|date=2014|publisher=Charles C. Thomas, Publisher, LTD.|location=Springfield, Illinois, U.S.A|isbn=978-0-398-08105-8|pages=56, 55–59|edition=Second|url=http://public.eblib.com/choice/publicfullrecord.aspx?p=1823109|access-date=2015-11-28}}</ref><ref name="ZimmermanVeith1993">{{cite book|last1=Zimmerman|first1=Leo M.|last2=Veith|first2=Ilza|title=Great Ideas in the History of Surgery|url=https://books.google.com/books?id=ABbCI7z4UwMC|access-date=7 December 2012|date=1993-08-01|publisher=Norman Publishing|isbn=9780930405533}}</ref><ref name="Crombie1959">{{cite book|last=Crombie|first=Alistair Cameron|title=The History of Science From Augustine to Galileo|url=https://books.google.com/books?id=bGDScHy1clsC&pg=PA4|access-date=19 December 2012|year=1959|publisher=Courier Dover Publications|isbn=9780486288505}}</ref><ref name="BenivieniPolybus1529">{{cite book|last1=Benivieni|first1=Antonio|last2=Polybus|last3=Guinterius|first3=Joannes|title=De abditis nonnullis ac mirandis morborum & sanationum causis|url=https://books.google.com/books?id=ieNEAAAAcAAJ|access-date=7 December 2012|year=1529|publisher=apud Andream Cratandrum}}</ref>

== سرچينې ==
