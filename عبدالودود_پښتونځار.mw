{{ړنګول}}

عبدالودود پښتونځار دملا  شاه محمد زوى او مولوي غلام محمد لمسى دى، چې دلغمان ولايت،د قرغه يو ولسوالۍ د فرمانخېلو په کلي کې پر ١٣٦٠ ل کال زېږېدلى. لومړنۍ زده کړې يې پاکستان ته دکډوالۍ   په دوران د سوابۍ په برکي پنډغالي، منځنۍ زده کړې يې د کوهي زاخېلو په پنډغالي، ثانوي زده کړې يې په اسلام اباد کې ترسره کړيدي. همداشان د ژبې او ادبياتو په برخه کې يې داسلام اباد په بېلا بېلو پوهنيزو مرکزونو کې زده کړې کړيدي.



== [[دندې:]] ==
----

دۀ په اسلام اباد کې دکډوالوافغانانو  دروزنې لپاره يو منځنى ښوونځى(غلام سخي منځنى ښوونځى ) د اسلام اباد په کچه ابادۍ  کې پرانستى وو،چې ددغه ښوونځي په برکت له پنځه سوه څخه ډېرو پښتنو ناچارو ماشومانو زده کړې پکې وکړې او د ليک لوست له نعمت ،څخه برخمن شول.

نوموړى په ٢٠٠٤ ز کال داګسټ په مياشت کې له اسلام اباد نه افغانستان ته راغلى او اوس مهال دوردګ-ميدان ولايت د والي وياند دى. همداشان دى دکابل ښاروالۍ د ښاري خدمتونو دمعينيت مطبوعاتي او فرهنګې مسوول هم پاته شوى.دۀ په   ميدان - وردګو كې د ځينو ملحوظاتو پر اساس ويندوي پرېښوده او يو ځل بېرته ښاروالۍ ته راغى او په ښاروالۍ كې د ښاري خدمتونو د معين سكرټر شو خو هغه دنده يې هم له دې امله چې خپل فرهنګي كارونو ته نه وزګارېده، پرېښوده او يو ځل يې خپل ځان له دولت نه راوكيښ او په خپلو ليكنيو چارو اخته دى. 



== [[ادبي ټوټي:]] ==
----

دى په پښتو او انګرېزۍ ژبو کې ليکنې کوي. او ځان په ډانګ پېلې تو ګه پښتون نشنلسټ بولي. دى  لنډې ادبي ټوټې هم ليکي، چې يوه يې داده:

[[څه وايي؟]]دساحل په لور روانې چپې، دمازديګرزېړی لمر، دګلونوسپړېدل اورژېدل، دسپرلي راتله اوبېرته تله، دشپې چوپه چوپتيا، دورځې بنډارونه اوغوغا، دسپرلي هرخواګلونه شيندل،دخزان ډاګ اوبېديا، څه وايي؟
دورځې تېرېدل،دشپې راتلل،دمغروره سيندچپې په ځګونو بدلېدل، له ګلاب نه دمچکو اخستو لپاره دپرخې راتلل اوسهار داغيارله لاسه پناه کېدل،څه وايي؟
بس ټوله دپيدا، او پناه کيسه ده. دژوند ژوره فلسفه ده. نورهېڅ نه دي.د ژوند داستان دی اوبس!

[[اخر دومره بې اعتماده؟]]روان ؤم په لار کې مې پيشو وليدله، ماته يې راوکتل. کتلو يې زما پام هم ځانته واړاؤ.
په کتو کې يې مينه وه. معصومه مينه. زړه مې وغوښتل،چې حال ترې وپوښتم. دمينې خبرې ورسره وکړم. دژوند کيسې ورسره و وايم. او پردې  پوه شم، چې دوى ته  ژوند څه معنى لري؟
نو ورته ودرېدم.خو دې  رانه منډه کړه. ورته کښېناستم. غېږ مې ورته خلاصه کړه او ورنه مې وغوښتل چې راشي! ما ورنه دراتلو هيله درلوده، خو دې رانه بيا منډه کړه او په يو ځاى کې ودرېده، مخ يې ماته را وګرځاؤ. بيا مې ورته زارۍ پيل کړې، چې راشي،دزړه خواله سره وکړو او دژوند کيسې او فلسفې سره ووايو.
تاسې باور وکړئ، زارۍ مې ډېرې ورته وکړې. دسليمان عليه السلا م قسم مې ور واچاؤ. هان چې د ډېرو زاريو نه مې سترګې له اوښکو ډکې شوې.خو دې راته هماغسې کتل او زاريو پرې هيڅ اثر نه کاؤ. له ناکامه پاسېدم. سوړ اسويلى مې له خولې ووت او له ځان سره مې وويل، چې دا انسان څومره بې اعتماده دى چې حيوانات يې هم پر مينه،زاريواو ننواتو باور نشي کولاى!



== [[چاپ  او نا چاپ اثار:]] ==
----

۱- اتمه مڼې ګل ( د اتمې مڼې ګل مېلې دراپورونو او شعرونو ټولګه  ده چې د مڼې په اړه پكې پوره څېړنه شوېده. (چاپ اثر)

۲- له ميرخانه تر كرزيه( تاريخي اثر، ناچاپ)

۳-اس د تاريخ په اوږدو كې ( داس په اړه ځانګړى څېړنيز اثر، ناچاپ)

۴-پښتو-انګريزي انځوريز سيند(ناچاپ)

۵- Pashto Superstitions 

۶- English and Pashto Cognates  

۷- وردګ د تاريخ په اوږدو كې (ناچاپ)


== [[باندنې تړنې:]] ==
----

http://www.pashtoonzar.blogfa.com

http://www.bloguna.com/andur
