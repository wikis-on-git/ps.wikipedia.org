قهریدلی ولس

لیکوال نورشهزاده پیر

دولت تل د ولس په شته ستونزو سترګې پټوي، او ولس ته په یو او بل نوم بازي ورکوي چې دا د دولت او ولس ترمنځ واټن رامنځته کوي ؛ که دا په سترګو کښې خاورې اچول دوام ولري ، شاید ولس د دولت په وړاندې بغاوت وکړي. او دولت له پښو را وغورځوي ، دا شل ورځې کیږي چې صرافانو او ورسره په څنګ کښې د ځمکني ترانسپورټ مسؤلينو خپل کارونه تړلي دي ،چې عام ولس نن تر پوزې راغلی دی، شته ناامني د جنسونو لوړولی ، خودسري مالیشې او څو ځایه ګمرکات او غیرې قانوني پیسو اخیستل ولس ډیر تهدید کړی دی، که دا موجوده غیرې قانوني کارونه جریان ولري ، شاید عام ولس خپل د هیوادني مینې فکر په بغاوت او د دولت په ضد وسله راخیستل پردیو هیوادونو ته کار کولو په طرف واړوي ، دا داسې خالاتو څخه دښمن او د ګاونډ هیوادونه اعظیمه ګته واخلي ،چې بیا قرارول به يې کالونه کالونه وخت ونیسي .

عام ولس هم ګرم نه دی ، چې د وسله والو طالبانو په علاقو کښې نه غلا شته او نه هم شوکه نه هم دوهم ځلې ګمرک ترانسپورټ او  نه هم ښاروالي  خو د دولت تر کنټرول لاندې سیمو کې غلا، شوکه ، دوه ځلې ګمرک ، څو  ځایه ښاروالي، څو ځایه ترانسپورټ او  څو ځایه ترازو  وجود لري ، چې دا خالات نور عام ولس نشي برداشت کولای ، شاید ولس یا  د نورو په اشارو وسله را واخلي او یا  هم نورو هیوادو ته د خپلو سرمایو سره کډوال شي .

چې دا کړنې به د بشریت انسانیت په جامه کښې نه جبران کیدونکی عمل وي ، دولت د له شته امکاناتو کار واخلي ، ولس او سرمایه دارن د ځان سره ونیسي ، ګني انجام به يې د هغه 1980  کالونو څخه هم بتر وي .
