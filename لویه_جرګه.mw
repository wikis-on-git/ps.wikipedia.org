[[File:Elders of Bala Murghab conduct a shura.jpg|250px|thumb|left|جرګه]]
[[File:Afghan provincial governors front row.jpg|250px|thumb|left|لویه جرګه]]
'''جرګه''' یوه دوديزه قبايلي غونډه ده چې پښتانه قبايل د خپلو ستونزو د هوارۍ لپاره ېې جوړوي. دا چې د افغانستان د ټولنې سیاسي ، او ټولنيز جوړښت په قبايلي لرغونو دودونو سمبال دی نو د همدې لپاره د پېړيو پېړيو راهيسې دغه دوديزه لويه جرګه په افغانستان کې د هر اړخيزو زده کړنځايونو (انسټيټيوشنونو) لکه کورنۍ او ټولنې کې يو اړين رول ګرځېدلی . 
==لویه جرګه ==
'''لویه جرګه''' په [[پښتو|پښتو ژبې]] کې له دوه تورو چې یو ېې لویه د ستر په مانا او بل ېې جرګه چې دغونډې  او عربي کې د شورا په مانا ده جوړه شوې . په دې وروسته لسو کلونو کې په [[افغانستان]] کې له لویو جرګو څخه د سياسي کړکېچونو د ختمولو لپاره په فرمايشي توګه کار اخيستل کېږي ، خو د څېړونکو له څېړنې داسې ښکاري چې باید د لويې جرګې دوديزه بڼه په نوې غربي الوزمه لبراله توګه ونه کارېږي ، ځکه د افغانستان په ټولنه کې پردی سياست ، پردی دود دستور او مافيايي پېښې ناکامه شوي ځکه خلک پرې اعتبار نشي کولی . د لويې جرګې د دود له مخې ټول د لويې جرګې غړي باید چې د افغانستان د کليو او بانډو څخه پوهياله روحاني سپين روبي مشران وي . همدا رنګه ېې تر څنګ د ټولنې بې پرې افغان قانونپوهان ، استادان او د کړکېچ او ستونزې عاملين په بشپړه توګه د ټولنې د دود له مخې خپل د استازو سره يوځای شتون ولري. په حق او سپينو ويناو کولو سره په پای کې د مرکو هرې پرېکړې ته چمتو او سر کېږدي . دا دود له نړېوال سياسي دود او د هغوی مدني چوکاټ څخه پدې توپیر لري چې لويې جرګې کې ټول غړي او عاملين او موغزين ېې سپينې ويناوې ، سپين ويل او بې ډاره يا خاطردارۍ د پښتونولي او اسلامي اخلاقو په چوکاټ کې په نېغه خپلې خبرې کوي ، کوم چې په سياسي لحاظ ورته پوله ايښودل شوې. دا پدې چې لويې جرګې کې پرېکړې د دود سره سم د حل د را ايستلو په موخه د نياومنتيا عملي ژمنې ته په پام سره ترسره کېږي . په لويې جرګې کې د شتمن يا نېستمن په پلوۍ او خاطردارۍ هېڅ داسې څه په پام کې نه نيول کېږي .لویه جرګه په [[افغانستان]] کې اوږد تاریخ لري.[[افغان|افغانان]] کله چې افغانان ملي ستونزو سره مخامخیږي یا هم په ملي کچه پریکړې کوي نو د لويې جرګی جوړولو غوښتنه رامنځته کېږي . دغه دود په نړۍ کې نورو هېوادونو کې نه پلي کېده ، خو نن سبا د اروپا په هر يو هېواد  کې دېته ورته غونډال د ټولنې د ارواپوهنې پر بنسټ رغول شوی. دا چې لويه جرګه افغاني بڼه لري ، افغانستان کې ېې سرچينه اخيتسې، ځکه هم د جرګې او مرکې د دود ټاټوبی په نړېواله کچه افغانستان بلل کېږي . که د غربي مشرانو جرګې کور (پارلمان) کې د يوې ټولنيزې يا سیاسي کړکېچ په هکله خبرې کېږي نو تر ډېره د کړکېچ د نسبيوالي او د غربي ګروهې د حقوق بشر تر څپرۍ لاندې قانونيت ته پام نیول کېږي . همدا ډول پخوا په افغانستان کې سپين روبيو د هېواد پر کچه د هرډول ستونزو د هوارۍ پخاطر سره راغونډېدل او کومه پرېکړه چې به ېې وکړه د هېواد سياسي مشرانو ته د منلو وړ وه ، خو اوس په لويې جرګې کې فرمايشي له سره تر پای جرګې پورې سياسي غړي ، حکومتي پوځيان ، ټوپکوال د ټوپک په زور خپل سره ځانچاري خبرې او پرېکړې کوي . په دودیزه توګه په لویی جرګې کې قومي مشران برخه اخلي او سياسي څېرې ېې کوربه توب او ترجماني په غاړه اخلي . افغانان پر خپلو روحاني مشرانو د ډیرو تجربو درلودلو په خاطر بشپړ باور لري . د افغانستان ټولې ستونزې د قبايلي اړخونو د نه يووالي په ترڅ کې رامنځته شوي او د همدې لپاره د جرګې لار غوره شوې. د تاريخ په اوږدو کې دغې خواته د افغانستان حکومتوالو پام نه درلود . تل ېې قبايلي سټې ځپلي او فرمايشي پردي قانون واکانو ته ېې د ټولنې واګي په لاس ورکړي چې تر ننه د افغانستان سوله ، ثبات او ټولنيز چوکاټ ېې ټکنی کړی . قومي مشران او دکلیواو بانډو مشران دخپلو اوږدو خدمتونو، عمراو دکورنیو پخاطر په لویو جرګو کې ټاکل کیږي.
== د دوديزې لويې جرګې مخينه ==
== د دوديزې لويې جرګې کړنلارې او تګلارې ==
== د لويې جرګې تاريخې پرېکړې د پرديو د يرغل په موقې ==
== اوسينۍ لويه جرګه په افغانستان کې ==
لویه جرګه د[[افغانستان]] دخلکود غوښتنو او ارادو غوره ښکارندويي کوي  چې په لاندی توګه جوړیږي. لویه جرګه له ټول هیواد څخه ۵۰۰ غړي لري.چې له دی شمیری څخه ۵۰ تنه ېې د ولسمشر لخوا ټاکل  کیږي او له پاتې برخې څخه نیمايی ېې ښځې دي چې دا شمیرې دبدلون وړ هم دی .
دلویې جرګې غړي دخپلواکۍ، ملي حاکمیت، ملي یووالې او دهیواد لوړو ګټو په اړه پریکړی کوی .
باید ووییل شي چې همدا لویه جرګه د اساسي قانون په موادو کې بدلون هم راولي. لویه جرګه په خپل لومړي غونډې کې خپل مشر ، مرستیال او دوه دارالانشاء ټاکی. درایی په وخت کې باید د لویی جرګې زیاتي برخه شتون ولري.لویه جرګه خپل ټولې غونډې او پحثونه په ډاګه توګه ترسره کوي خو که له پنځمې برخې څخه یوه برخه ېې د سري بحث غوښتنه وکړي او دپاتې غړو لخوا تصویب شي نو دا بحثونه به په سري توګه ترسره شي . 
د ولسی جرګې غړي ، د مشرانو جرګې غړي همدا رنګه د ولایتي او ولسوالیو شوراګانو مشران، دکابینې غړي ، د ستری محکمې مشر او غړي همدا راز دلوی څارنوالې غړي کوالای شي  په لویه جرګه کې برخه واخلي خو د رای ورکولو حق نلري

== د افغانستان په پېښلیک کې ځینې مهمې جرګې ==

=== ۱۷۴۸ز کال اکتوبر - کندهار، د نادرآباد پوځي کلا  ===

* '''د غړو شمېر''': 
* '''پایله''': د [[احمد شاه دراني|احمدشاه بابا]] غوره کیدل د پادشاه په توګه.
په [[مشهد]] کې د [[نادر شاه افشار]] له وژل کیدو وروسته، [[احمد شاه دراني]] چې د نادر افشار د غنایمو د کاروان د لېږد مشري یې پر غاړه درلوده، له [[هند]] څخه مشهد ته د تلو په مهال په [[کندهار]] کې تم شو او او په کندهار کې یی د قومي مشرانو لخوا په یوه لویه جرګه کې چې ۹ ورځې یې دوام درلود نوموړۍ د پادشاه په توګه د جرګې د ګډونوالو لخوا ومنل شو.

=== ۱۸۴۱ز کال - کابل، د عبدالله اڅکزي کور ===

* '''د غړو شمیر''': ۱۲ کسان
* '''مشر''': [[محمد زمان خان]]
* '''پایله''': د [[د افغان-انګرېز لومړۍ جګړه|افغان او انګریز لمړۍ جګړې]] ته د خلکو رابلل.

=== ۱۸۶۵ز کال - کابل ===
=== ۱۸۹۳ز کال - کابل ===
=== ۱۹۱۵ز کال - کابل ===
=== ۱۹۲۳ز کال ژمی - جلال آباد ===
=== ۱۹۲۴ز کال - کابل - پغمان ===
=== ۱۹۲۸ز کال - کابل - پغمان ===
=== ۱۹۳۰ز کال - کابل ===
=== ۱۹۴۱ز کال د سپتامیر ۲ - کابل ===
=== ۱۹۴۹ز کال د نومبر ۱۴ - کابل ===
=== ۱۹۶۴ز کال - کابل  ===
=== ۱۹۷۷ز کال د جنوري ۳۰ - کابل ===
=== ۱۹۸۵ز کال - کابل د پولېتخنیک پوهنتون ===
=== ۱۹۸۷ز کال د نومبر ۲۹ - کابل د پولېتخنیک پوهنتون ===



{{کينډۍ:د افغانستان سرليکونه}}
{{پښتانه}}
[[وېشنيزه:د افغانستان حکومت]]
[[وېشنيزه:افغاني هڅوب]]

[[az:Loya cirqa]]
[[cs:Lója džirga]]
[[de:Loja Dschirga]]
[[en:Loya jirga]]
[[es:Loya yirga]]
[[fa:لویه جرگه]]
[[fi:Loya jirga]]
[[fr:Loya Jirga]]
[[fy:Loya Jirga]]
[[ia:Loya jirga]]
[[it:Loya jirga]]
[[ja:ロヤ・ジルガ]]
[[nl:Loya jirga]]
[[no:Loya jirga]]
[[pl:Loja Dżirga]]
[[pt:Loya Jirga]]
[[ru:Лойя-джирга]]
[[ur:لویہ جرگہ]]
[[zh:支尔格大会]]
