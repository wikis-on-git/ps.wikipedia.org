[[دوتنه:Elders of Bala Murghab conduct a shura.jpg|250px|بټنوک|کيڼ|جرگه]]
[[دوتنه:Afghan provincial governors front row.jpg|250px|بټنوک|کيڼ|لویه جرگه]]
'''جرگه''' یوه دوديزه قبايلي غونډه ده چې پښتانه قبايل د خپلو ستونزو د هوارۍ لپاره ېې جوړوي. دا چې د افغانستان د ټولنې سیاسي ، او ټولنيز جوړښت په قبايلي لرغونو دودونو سمبال دی نو د همدې لپاره د پېړيو پېړيو راهيسې دغه دوديزه لويه جرگه په افغانستان کې د هر اړخيزو زده کړنځايونو (انسټيټيوشنونو) لکه کورنۍ او ټولنې کې يو اړين رول گرځېدلی . 
==لویه جرگه ==
'''لویه جرگه''' په [[پښتو|پښتو ژبې]] کې له دوه تورو چې یو ېې لویه د ستر په مانا او بل ېې جرگه چې دغونډې  او عربي کې د شورا په مانا ده جوړه شوې . په دې وروسته لسو کلونو کې په [[افغانستان]] کې له لویو جرگو څخه د سياسي کړکېچونو د ختمولو لپاره په فرمايشي توگه کار اخيستل کېږي ، خو د څېړونکو له څېړنې داسې ښکاري چې باید د لويې جرگې دوديزه بڼه په نوې غربي الوزمه لبراله توگه ونه کارېږي ، ځکه د افغانستان په ټولنه کې پردی سياست ، پردی دود دستور او مافيايي پېښې ناکامه شوي ځکه خلک پرې اعتبار نشي کولی . د لويې جرگې د دود له مخې ټول د لويې جرگې غړي باید چې د افغانستان د کليو او بانډو څخه پوهياله روحاني سپين روبي مشران وي . همدا رنگه ېې تر څنگ د ټولنې بې پرې افغان قانونپوهان ، استادان او د کړکېچ او ستونزې عاملين په بشپړه توگه د ټولنې د دود له مخې خپل د استازو سره يوځای شتون ولري. په حق او سپينو ويناو کولو سره په پای کې د مرکو هرې پرېکړې ته چمتو او سر کېږدي . دا دود له نړېوال سياسي دود او د هغوی مدني چوکاټ څخه پدې توپیر لري چې لويې جرگې کې ټول غړي او عاملين او موغزين ېې سپينې ويناوې ، سپين ويل او بې ډاره يا خاطردارۍ د پښتونولي او اسلامي اخلاقو په چوکاټ کې په نېغه خپلې خبرې کوي ، کوم چې په سياسي لحاظ ورته پوله ايښودل شوې. دا پدې چې لويې جرگې کې پرېکړې د دود سره سم د حل د را ايستلو په موخه د نياومنتيا عملي ژمنې ته په پام سره ترسره کېږي . په لويې جرگې کې د شتمن يا نېستمن په پلوۍ او خاطردارۍ هېڅ داسې څه په پام کې نه نيول کېږي .لویه جرگه په [[افغانستان]] کې اوږد تاریخ لري.[[افغان|افغانان]] کله چې افغانان ملي ستونزو سره مخامخیږي یا هم په ملي کچه پریکړې کوي نو د لويې جرگی جوړولو غوښتنه رامنځته کېږي . دغه دود په نړۍ کې نورو هېوادونو کې نه پلي کېده ، خو نن سبا د اروپا په هر يو هېواد  کې دېته ورته غونډال د ټولنې د ارواپوهنې پر بنسټ رغول شوی. دا چې لويه جرگه افغاني بڼه لري ، افغانستان کې ېې سرچينه اخيتسې، ځکه هم د جرگې او مرکې د دود ټاټوبی په نړېواله کچه افغانستان بلل کېږي . که د غربي مشرانو جرگې کور (پارلمان) کې د يوې ټولنيزې يا سیاسي کړکېچ په هکله خبرې کېږي نو تر ډېره د کړکېچ د نسبيوالي او د غربي گروهې د حقوق بشر تر څپرۍ لاندې قانونيت ته پام نیول کېږي . همدا ډول پخوا په افغانستان کې سپين روبيو د هېواد پر کچه د هرډول ستونزو د هوارۍ پخاطر سره راغونډېدل او کومه پرېکړه چې به ېې وکړه د هېواد سياسي مشرانو ته د منلو وړ وه ، خو اوس په لويې جرگې کې فرمايشي له سره تر پای جرگې پورې سياسي غړي ، حکومتي پوځيان ، ټوپکوال د ټوپک په زور خپل سره ځانچاري خبرې او پرېکړې کوي . په دودیزه توگه په لویی جرگې کې قومي مشران برخه اخلي او سياسي څېرې ېې کوربه توب او ترجماني په غاړه اخلي . افغانان پر خپلو روحاني مشرانو د ډیرو تجربو درلودلو په خاطر بشپړ باور لري . د افغانستان ټولې ستونزې د قبايلي اړخونو د نه يووالي په ترڅ کې رامنځته شوي او د همدې لپاره د جرگې لار غوره شوې. د تاريخ په اوږدو کې دغې خواته د افغانستان حکومتوالو پام نه درلود . تل ېې قبايلي سټې ځپلي او فرمايشي پردي قانون واکانو ته ېې د ټولنې واگي په لاس ورکړي چې تر ننه د افغانستان سوله ، ثبات او ټولنيز چوکاټ ېې ټکنی کړی . قومي مشران او دکلیواو بانډو مشران دخپلو اوږدو خدمتونو، عمراو دکورنیو پخاطر په لویو جرگو کې ټاکل کیږي.
== د دوديزې لويې جرگې مخينه ==
== د دوديزې لويې جرگې کړنلارې او تگلارې ==
== د لويې جرگې تاريخې پرېکړې د پرديو د يرغل په موقې ==
== اوسينۍ لويه جرگه په افغانستان کې ==
لویه جرگه د[[افغانستان]] دخلکود غوښتنو او ارادو غوره ښکارندويي کوي  چې په لاندی توگه جوړیږي. لویه جرگه له ټول هیواد څخه ۵۰۰ غړي لري.چې له دی شمیری څخه ۵۰ تنه ېې د ولسمشر لخوا ټاکل  کیږي او له پاتې برخې څخه نیمايی ېې ښځې دي چې دا شمیرې دبدلون وړ هم دی .
دلویې جرگې غړي دخپلواکۍ، ملي حاکمیت، ملي یووالې او دهیواد لوړو گټو په اړه پریکړی کوی .
باید ووییل شي چې همدا لویه جرگه د اساسي قانون په موادو کې بدلون هم راولي. لویه جرگه په خپل لومړي غونډې کې خپل مشر ، مرستیال او دوه دارالانشاء ټاکی. درایی په وخت کې باید د لویی جرگې زیاتي برخه شتون ولري.لویه جرگه خپل ټولې غونډې او پحثونه په ډاگه توگه ترسره کوي خو که له پنځمې برخې څخه یوه برخه ېې د سري بحث غوښتنه وکړي او دپاتې غړو لخوا تصویب شي نو دا بحثونه به په سري توگه ترسره شي . 
د ولسی جرگې غړي ، د مشرانو جرگې غړي همدا رنگه د ولایتي او ولسوالیو شوراگانو مشران، دکابینې غړي ، د ستری محکمې مشر او غړي همدا راز دلوی څارنوالې غړي کوالای شي  په لویه جرگه کې برخه واخلي خو د رای ورکولو حق نلري

== د افغانستان په پېښلیک کې ځینې مهمې جرگې ==

=== ۱۷۴۸ز کال اکتوبر - کندهار، د نادرآباد پوځي کلا  ===

* '''د غړو شمېر''': 
* '''پایله''': د [[احمد شاه دراني|احمدشاه بابا]] غوره کیدل د پادشاه په توگه.
په [[مشهد]] کې د [[نادر شاه افشار]] له وژل کیدو وروسته، [[احمد شاه دراني]] چې د نادر افشار د غنایمو د کاروان د لېږد مشري یې پر غاړه درلوده، له [[هند]] څخه مشهد ته د تلو په مهال په [[کندهار]] کې تم شو او او په کندهار کې یی د قومي مشرانو لخوا په یوه لویه جرگه کې چې ۹ ورځې یې دوام درلود نوموړۍ د پادشاه په توگه د جرگې د گډونوالو لخوا ومنل شو.

=== ۱۸۴۱ز کال - کابل، د عبدالله اڅکزي کور ===

* '''د غړو شمیر''': ۱۲ کسان
* '''مشر''': [[محمد زمان خان]]
* '''پایله''': د [[د افغان-انگرېز لومړۍ جگړه|افغان او انگریز لمړۍ جگړې]] ته د خلکو رابلل.

=== ۱۸۶۵ز کال - کابل ===
=== ۱۸۹۳ز کال - کابل ===
=== ۱۹۱۵ز کال - کابل ===
=== ۱۹۲۳ز کال ژمی - جلال آباد ===
=== ۱۹۲۴ز کال - کابل - پغمان ===
[[دوتنه:د پغمان لويه جرگه ۱۹۲۶ کال.jpg|کيڼ|250px|بټنوک|د پغمان لويه جرگه]]

=== ۱۹۲۸ز کال - کابل - پغمان ===
=== ۱۹۳۰ز کال - کابل ===
=== ۱۹۴۱ز کال د سپتامیر ۲ - کابل ===
=== ۱۹۴۹ز کال د نومبر ۱۴ - کابل ===
=== ۱۹۶۴ز کال - کابل  ===
=== ۱۹۷۷ز کال د جنوري ۳۰ - کابل ===
=== ۱۹۸۵ز کال - کابل د پولېتخنیک پوهنتون ===
=== ۱۹۸۷ز کال د نومبر ۲۹ - کابل د پولېتخنیک پوهنتون ===



{{کينډۍ:د افغانستان سرليکونه}}
{{پښتانه}}
[[وېشنيزه:د افغانستان حکومت]]
[[وېشنيزه:افغاني هڅوب]]
