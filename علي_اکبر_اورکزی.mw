'''علي اکبر اورکزی''' په اتلسمه زېږدي پېړۍ کې د پښتو ژبې يو [[شاعر]] وو. 
==مخینه==
علي اکبر اورکزی د قاسم خان اورکزي زوی وو چې په اتلسمه زېږدي پېړۍ کې یې ژوند کړی دی . د علي اکبر اورکزي د شعرونو د ديوان يوازينۍ قلمي نسخه د [[ارمنستان]] په پلازمېنه [[ېرېوان]] کې د «ماتيناداران» «ماشتودا» په نامه د لرغونيو قلمي نسخو انستيتوت په ختيځه زېرمه کې خوندي ده . په دغه يوه ديوان کې د علي اکبر اورکزي پر پښتو شعرونو سربېره د ده د پارسي ژبې نظمي او نثري اثار هم راغلي دي . ددغه شاعر په اړه مالومات يوازې د همدغې ېرېوان له قلمي نسخې څخه تر لاسه کېدای شي .
د [[افغانستان]] او [[ایران]] په برخه کې روسي ختيځپوه او ژبپوه [[ولاديمير واسیلېويچ کوشېف]] پر ۱۹۸۹ ز کال د «درانيانو په امپراتورۍ کې د افغان شاعر علي اکبر اورکزي د مساپريو په اړه» تر سرليک لاندې يوه ليکنه ليکلې او چاپ کړې وه . داسې ښکاري چې علي اکبر اورکزی به د [[نادر شاه افشار]] د واکمنۍ يا هم کېدای شي چې د هغه تر واکمنۍ وروسته پېر کې زېږېدلی وي . په دې اړه کره مالومات يوازې هغه مهال تر لاسه کېدای شي ، چې د ېرېوان له قلمي نسخې څخه کار واخيستل شي . 

<center>
 زۀ چې راغلم په دنيا کښې

له وجوده په اظهر
<br>
بادشاهى د نادرشاه وه

په عالم کښې لکه لمر  
 </center>

==اخځونه==
#http://orientalstudies.ru/rus/index.php?option=com_publications&Itemid=75&pub=1632   
#
