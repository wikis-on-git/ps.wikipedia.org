'''سعيد زابلى''' (په انګریزی کې: Saeed Zabulai) چې اصلي نوم يې سعد الله د ملا عبدالقيوم توخي زوى د [[زابل ولايت]] د شملزو د ولسوالۍ اوسېدونکى دى.

== مخينه ==
نوموړى په ۱۳۵۷ کال کې زيږيدلى او لومړى او منځنۍ زده کړې يې د جنوبي پښتونخوا مسلم باغ مالگگى د کډوالو په کمپ کې تر سره کړې اود بلکوريا سند يې د ننگرهار عالي عصري ليسې څخه  ترلاسه کړ او د کانکور له ازموينې وروسته د ننگرهار منځني طب اسسټانت برخې ته بريالى شو.
سعيد زابلي د دې ترڅنگ د ژورناليزم گڼ کورسونه تعقيب کړي چې په دې کې يې مهم د جنگ او سولې انستيتوت و چې له دغه انستيتوت له زده کړو له فارغېدو څخه وروسته له اى ډبليو پي ار سره يې يو کال کار وکړ، خو له يوه کال کار وروسته د پژواک خبري اژانس د سويلي حوزې د مسوول په توگه پنځه کاله دنده ترسره کړه،  دا مهال په کابل کې د کليد گروپ سره د کليد اوونيزې او مرسل اوونيزې د پښتو برخې د ايډيټر او تحليلي او تحقيقي رپوټر  په حيث دنده مخ ته وړي.

== ادبي چوپړ ==
سعيد زابلى د پښتو ادب په برخه کې له پالنې مجلې، ښکلا مجلې، هوسۍ مجلې او ميوند مجلې سره اوږده همکاري کړې او په زابل ولايت کې يې د لومړي ځل لپاره په ۱۳۸۳ کې د زابل ولايت په مرکز کلات ښار کې د شيخ متي ټولنې بنسټ کېښود او وروسته يې په همدغه ولايت کې د يوې خپلواکې اونيزې د ترنک په نوم خپرونې بنسټ کېښود چې دوه کاله پرلپسې خپره شوه.

== چاپ شوي آثار ==
سعيد زابلى له ډيره وخته شاعري:
# رمز په نوم شعري ټولگه يې چاپ شوې

== ناچاپه آثار ==
# ستورو ته ناست يم له سيتاره سره
# گڼې لنډې کيسې او ادبي مقالې ليکلي او په پښتو ويبپاڼو کې خپرې شوې دي.
