'''روډولف يوليوس اېمانوېل کلاوزيوس'''  (زېږن نوم : روډولف ګوتليېب، ۲م د جنورۍ ۱۸۲۲م زېږيز ــ ۲۴م اګسټ ۱۸۸۸م زېږيز) يو جرمنی [[پږنپوه (فيزيکپوه)]] او [[شمېرپوهاند]] او همدا رنګه د [[ترموډاينمکس]] پوهنې پنځوونکی يادېږي . د [[سادي کارنوټ]] د [[کارنوټ څرخ]] په هکله کښلې فارمولې باندې ېې بیا له سره کتنه وکړه او [[د تودوخې تيوري]] ېې لا بشپړه او په جوتو بنسټونو ېې روښانه کړه . د کلاؤزيوس يوه ډېره مهمه رساله په کال ۱۸۵۰ م زېږيز کې وپسولل شوه . په هغه رساله کې کلاؤزيوس لومړی [[د ترموډاينمکس د دوهم قانون]] بنسټيزه اندونه رابرسېره کړي و بیا وروسته ېې په کال ۱۸۶۵م زېږيز کې د اېنټروپي مفکوره راوپېژندله . 

'''زده کړې''' 

کلاؤزيوس په کؤسلين (اوسينی نوم کوزلین ) کې د پوميرانيا په ولایت کې وزېږېد . هغه خپلې لومړنۍ زده کړې د خپل پلار په ښوونځي کې پيل کړې . وروسته د څو کلونو د سټټين (اوسینی نوم ، زچېچن) جمنازيوم (دويمه دوره چې تر ديارلسمه پورې وي ) ته ولاړ . کلاؤزيوس په کال ۱۸۴۴م زېږيز کې خپلې لوړې زده کړې د شمېرپوهنې او پږنپوهنې په ډګر کې وکړې او د برلین له پوهنتونه په بري سره راووت  .  کلاؤزيوس سره په څنګ کې د نوميالي پوهاندو نومان لکه هېنريک ماګنوس ، يوهان ډيريشلټ او ياکوب سټينر له يوه پوهنتونه يادېږي .  هغه په کال ۱۸۴۷م زېږيز کې د ليوپوډ ون رانکه سره يوځای د تاريخ زده کړې هم ترسره کړې . کلاؤزيوس خپله د ډاکټرۍ بری لیک د نوراغېزې د زمکې په چاپېريال سکالو باندې د هاله پوهنتون څخه ترلاسه کړ .
 
'''دندې'''
 
کلاؤزيوس په نوموړي کال کې د برلین پوهنتون د رايل آرټلري او انجنيري برلین او پريواتدوزنت پوهنځيو کې د پروفیسور په توګه کار پیل کړ . په کال ۱۸۵۵ م زېږيز کې هغه د اي ټي اېچ زؤريښ د لوړو زده کړو په انسټيټيوټ کې خپله د پروفیسورۍ دنده پیل کړه . همدارنګه دی هلته تر ۱۸۶۷م زېږيز پورې پاتې شو . د وخت روان کال په موده کې دی ورزبورګ ته کډه شو او دوه کاله وروسته په ۱۸۶۹ م زېږيز کې بون ته لاړ.  
په کال ۱۸۷۰ م زېږيز کې کلاؤزيوس د فرانکوـ پروشين جګړې کې د امبولانس ټولی منظم کړ . په نوموړي جګړه کې دی ډېر سخت ټپي شو، دغو ټپونو دی د بیخي لپاره شل کړ . د کلاؤزيوس مېرمن آډيل هايد رامپهم (Adelheid Rimpham )د ماشوم په زېږون په کال ۱۸۷۵م زېږيز ومړه .  دوی د شپږو ماشومانو مور او پلار  وه . کلاؤزيوس خپل استادۍ ته تر پايه دوام ورکړ . 

'''لاسته راوړنې'''

کلاؤزيوس د وسپنې سلیب (Iron Cross) جایزه هم د هغه خدمتي کړنو په درشل کې وګټله.


[[en:Rudolf Clausius]]
