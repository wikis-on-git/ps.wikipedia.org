
'''عبدالله جان اسير''' ([[زوکړه]] د ۱۹۱۰ زېږدي [[کال]] د [[جولای]] ۱۴، [[مردان]] - [[مړینه]] ) د [[پښتو ژبه|پښتو ژبې]] [[ليکوال]]، [[شاعر]] او ټولنيز شخصيت وو. 

==مخينه== 
 
عبدالله جان اسير د ۱۹۱۰ زېږدي کال د جولای پر ۱۴ د مردان په زيده کلي کې زېږېدبی وو. د پلار نوم يې مقرب خان (۱۸۹۰ - ۱۹۶۰) وو، چې يو لوستی او د سیمې سپين ږيری وو. 

اسیر صاحب خپلې لومړنې زده کړې د کلي په [[مدرسه]] کې له ۱۹۱۶ ز تر ۱۹۲۱ زېږدي کاله پورې وکړې او څلورم ټولگی يې په امتيازي ډول پای ته ورساوه. تر دې وروسته د [[نوښار]] په اسلامي ښوونځي (اسلامیه های سکول) کې شامل شو. دوه میاشتې يې تېرې کړې وې چې په میعادي تبه (ټایفاييډ) ناروغۍ اخته شو. تبه يې اوږده شوه نو بېرته کلي ته ولاړ. دا مهال کې د کلي د مدرسې پوړۍ (درجه) فارسي لوير مډل ته اوچته شوه. یوه ورځ د تعلیم د محکمې افسر میر کریم بخش د ازموينې اخستو لپاره زېدې کلي ته راغی. د خپل پلار پۀ سفارش اسیر صاحب هم امتحان کښې شامل شو او ډېر ښۀ پاس شو. دغلته ئې د شپږم ټولګي پورې سبق ووې. پۀ 1923ز کښې اسلامیه کالجېټ سکول پېښور ته بوتلے شو. “خان بهادر شاه عالم خان” )هېډماسټر صاحب( ترې د امتحان پۀ توګه لږ څۀ تپوسونه وکړل نو دا هلک ورته ډېر ذهین ښکاره شو. پۀ جونئیر کلاس کښې د داخلېدو پۀ ځاے ورته اووم ټولګي کښې داخله ورکړې شوه.  پۀ دې خیال چې د پنځم او شپږم ټولګي د انګرېزۍ کمے به پوره کړے شي، خو د اسیر صاحب د خپلې وېنا مطابق، د دې فېصلې پۀ وجه د اعليٰ تعلیم نه محروم پاتې شو. لویه وجه ئې دا ده چې پنځم شپږم کښې ئې “رومن” زده کړې وه او د رومن پۀ قاعده به ئې انګرېزي لفظونه لوستلي شو. د انګرېزۍ لفظونو صحیح تلفظ ورته نۀ ؤ ښئیلے شوے. نو Night )نائټ( ته به ئې “نېغت” او Knife )نائف( ته به ئې “کنیف” وئیل. پۀ داسې تلفظ به ورپورې د کلاس هلکانو خاندل. د دې لۀ کبله دۀ کښې احساسِ کمتري پېدا شوه او د انګرېزۍ نه ئې زړۀ تور شو.

انګرېزۍ کښې د ناکامه کېدو پۀ وجه ئې لسم پاس نۀ کړے شو، خو نورو مضامینو اردو، تاریخ، جغرافیه او پۀ خصوصي توګه “حساب” (Maths) کښې ښۀ قابل ؤ او انعامونه به ئې اخستل. د استاذۍ امتحانونو کښې انګرېزي نۀ وه نو د JV او SV امتحانونو کښې پۀ امتیازي نمبرو پاس شوے ؤ او بیا سکولونو کښې یو بهترین استاذ منلے شوے ؤ.

عبدالله جان اسیر پۀ نهم ټولګي کښې سبق وئیلو چې فارسۍ کښې ئې یو غزل ولیکلو. دغه غزل د دۀ ملګرو خپل یو شاعر او سخن فهم استاذ سید قمر علي شاه صاحب ته وښئیلو. هغۀ ورله پۀ ټولو شعرونو چرخۍ راکښلې خو یو شعر ئې زیات خوښ کړو. “اسیر صاحب” ئې راوغوښتو. پۀ ملا ئې وټپولو او پنځۀ روپۍ انعام ئې ورکړو. شعر دا ؤ:

دلے پُر حسرتم  در یادِ تو ہر دم ہمی گوید

ترا راضی کنم لاکن مرا  ایں فن نمی آید

 

استاذ دا مشوره هم ورکړه چې تۀ پۀ اردو کښې غالب او پۀ فارسۍ کښې سعدي یا حافظ شیرازي خو نۀ شې جوړېدے، البته کۀ پۀ خپله مورنۍ ژبه پښتو کښې خواري وکړې نو د خوشحال خان خټک او رحمان بابا ځاے به ونیسې. دغسې مشوره امیر حمزه خان شینواري ته خپل پیر مرشد عبدالستار باچا صاحب ورکړې وه چې د اردو پۀ ځاے خپلې پښتو کښې شعر وایه. هغوي چې د خپل مرشد پۀ وېنا عمل وکړو نو “د غزل بابا” ومنلے شو.

“عبدالله جان اسیر” هم د خپل استاذ خبره د ذهن پیڅکي پورې وتړله او لږه موده پس د نامې جامې څو یاد هغو شاعرانو پۀ صف کښې شامل شو.

لا نوے زلمے ؤ چې د ازادۍ تحریک سره ملګرے شو. د خدائي خدمتګار تنظیم “پښتون” رساله کښې به د “اسیر صاحب” نثري لیکونه او نظمونه شائع کېدل.


==اخځليک== 
۱- http://pakhtoonmagazine.com/pukhtoonwriters/m-r-shafaq/337/
