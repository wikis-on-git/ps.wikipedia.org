نامتو روسى جنرال '''كنستانتين پيتروويچ فون كاوفمن''' د ۱۸۱۸ ز كال د فبرورۍ په ۱۹ ( د مارچ ۲ ) نېټه زېږېدلى دى . 
فون كاوفمن پوځي پوهنتون پاى ته ورساوه . له ۱۸۴۴ ز كال نه راهيسې يې په [[قفقاز]] كې دنده ترسره كوله . په ۱۸۵۳ - ۱۸۵۶ كلونو كې يې له توركيې سره په جگړه كې ، چې د ختيځې جگړې په نامه هم يادېده ، برخه واخيسته . دغه مهال دى كنډكمشر وو او د (( كرس )) پر كلا باندې د بريد گډونوال وو . په ۱۸۶۱ ز كال كې د روسيې د پوځي وزارت د ليكڅانگې مشر شو . په ۱۸۶۵ ز كال كې د روسيې د شمال لوېديزې سيمې ، چې د [[بېلاروسيې]] او [[ليتوا]] ځينې سيمې پكې شاملې وې ، د والي او د (( ويلن)) د پوځي حوزې د قوماندان په توگه وټاكل شو . په ۱۸۶۷ ز كال كې د [[توركيستان]] د پوځي حوزې د قوماندان او والي په توگه په كار پيل وكړ . ده د روسي امپراتورۍ له خوا د [[منځنۍ اسيا]] په ښكېلولو كې كارنده ونډه واخيسته . په منځنۍ اسيا باندې دده تر قوماندې لاندې د پوځونو د بريد پر مهال ده [[خېوه]] ( ۱۸۷۳ ) ، [[بخارا]] ، [[سمرقند]] ( ۱۸۶۸ ) ، [[خوقند]] ( ۱۸۷۵ )، او [[تاشكند]] ونيول .
جنرال كاوفمن د توركيستان د پوځي حوزې د لوى قوماندان او د توركيستان د والي په توگه تر ۱۸۸۲ كاله پورې كار وكړ . دده د والي توب په پېر كې ، له [[افغانستان]] سره د روسيې اړيكي دده له لارې ټينگېدل او د افغان [[امير شېر علي خان]] دربار ته د روسي سفير جنرال [[ستولېتوف]] پلاوى هم دده له لوري په ۱۸۷۸ ز كال كې [[كابل]] ته استول شوى وو . كاوفمن د ۱۸۸۲ ز كال د مى په ۴ ( ۱۷ ) ومړ .
==اخځونه==
# http://ru.wikipedia.org/wiki/Кауфман_К.
