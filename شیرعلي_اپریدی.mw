
'''شيرعلي اپريدی''' ([[زوکړه]]؟، [[مړینه]]، د ۱۸۷۳ زېږدي [[کال]] د [[مارچ]] ۱۱، [[تورې اوبه]]) د [[افغانستان]] يو ملي مبارز وو. 

==مخينه== 
 
د جمرود شیرعلي اپریدی د خپل [[هېواد]] د خپلواکۍ په پار انگریزانو د تورو اوبو (کالا پاني) په جیل کې قید کړی وو. انگریزانو هغه ته په نوموړي جیل کې د نایتوب کسب ورښوولی وو. د [[هند]] مرستيال واکمن (وایسرای) [[لارډ میو]] د ۱۸۷۲ زیږدي کال په [[فبروري|فبرورۍ]] [[میاشت]] کې د دغه زندان لیدلو ته ورغلی وو. شیرعلي اپریدي د نایتوب په چړې سره پر لارډ میو گوزارونه وکړل او هغه یې وواژه. په پای کې انگریزانو شيرعلي اپريدی د ۱۸۷۳ کال د مارچ میاشتې پر ۱۱ نېټه په هماغه زندان کې سولۍ کړ. انگریزانو د شیرعلي قبر ځکه پټ وساته چې څوک پرې د یادگار په توگه کوم څلی جوړ نه کړي. ښایي هغه په دوایپر په ټاپو کې ښخ وي. 

ښاغلي ليکوال [[لطيف ياد]] پخپله فېسبوک پاڼه کې د شيرعلي اپريدي په اړه لنډه ليکنه خپره کړې. تر دغې ليکنې لاندې کومېنټ کې محمد مصطفی احمد د شېرعلي اپريدي په اړه ليکي: «په حسن خېل سب ډويژن [[پېښور]] (سابقه ایف آر پېښور، د اپريدو د ادم خېلو سیمه) کې د شیرعلي نيکه په نامه يو کېڅ (قبر) دی. د سیمې مشران وايي چې دا کېڅ د همدغه شهيد قبر دی.» 

==اخځليک== 

۱- د ليکوال لطيف ياد فېسبوک پاڼه.
