[[دوتنه:Bakhtani.jpg|بټنوک|250px|عبدالله بختانی خدمتګار]]
[[دوتنه:Abdullah-Bakhtanai-Khedmatgar.png|بټنوک|250px|عبدالله بختانی خدمتګار]]
سرڅېړونکی '''عبدالله بختانی خدمتګار''' (په انګرېزي:''Abdullah Bakhtanai Khedmatgar'') يو پښتون ژورناليست، ليکوال او شاعر دی. نوموړي په بېلابېلو برخو کې ګڼې څېړنې ترسره کړي. همداشان يې د افغانستان په رسمي ادارو کې بېلابېلې دندې ترسره کړي.

== مخينه ==


== زده کړې ==
عبدالله بختاني خدمتګار خپلې لومړنۍ زده کړې په خپل کور کې له خپل مور او پلار نه پيل کړي او بيا د نورو استادانو څخه يې عربي ديني علوم، فقه، تجويد، تفسير، حديث، اصول فقه، اصول حديث، عقايد، ميراث، صرف و نحو، بديع، بيان، معاني، حکمت او منطق د ننګرهار او کابل په ولسي مدرسو کې، د کابل عربي دارالعلوم د نصاب په معيار لوستي دي او د مولوي درجې ته رسيدلى دى. تر دې وروسته يې بيا فارسي او عربي ادبيات، پخوانى طب او د رياضي درسونه د هماغه وخت د ولسي مدرسو په معيار سرته رسولي دي. تاريخ، جغرافيه، فزيک، کيميا او بيالوژي يې (د بکلوريا په معيار) په شخصي توګه مطالعه کړي. په [[فلسفه]]، [[ټولنپوهنه]]، [[سياست]] او سيکالوژئ کې يې پراخه مطالعه کړې. 

د ديني علومو، ادبياتو، طب او رياضي په برخه کې يې له نامتو او پېژندل شويو استادانو نه زده کړې ترلاسه کړي چې د ځينو نومونه يې داسې دي: خپل مور او پلار، د سره رود د قلعه نو حاجي ملا مدد، د چهار باغ صفا د حضرت صاحب د جامع جومات خطيب ملا محمد حفيظ، د حضرت صاحب د جومات د حافظانو د مدرسې مشر استاد حافظ ملک، د جناب نقيب صاحب طبيب د علي خيلو ملا عبدالغني، د سره رود د شمسه پور مولوي عبدالله جان، د خوگياڼو د نکړخيلو د جامع جومات خطيب مولوي مير عبدالواحد، لوګرى ملا عبدالودود معلم، د قاسم يکه ميرانو مولوي امين ګل، د لغمان د تيګړو د پشه اي کلي اوسېدونکى مولوي عبدالرحيم، د لغمان مولوي فيض الله، د جناب نقيب صاحب خليفه او د هغه د زامنو استاد مولوي محمد سعيد سرروضه وال او ځينې نور. انګريزي ژبه يې تر څلورم ريډره پورې، د پغمان له ښاغلي محمد عمر قريشي معلم سره لوستې ده. په پښتو ژبه کې څوک استاد نه لري او خپله د خپل ځان ښوونکى دى. په پښتو شعر او ادب کې يې لارښود استادان، استاد [[ګل پاچا الفت]]، استاد [[قيام الدين خادم]]، استاد [[صديق الله رښتين]] او استاد [[عبدالروف بېنوا]] دى.
 
هغه په روسي ژبه پوره بلديت لري. له ۱۹۶۳ - ۱۹۶۴ ز. کال پورې د مسکو ښار د لومونوسوف په دولتي پوهنتون کې د روسي ژبي او ادبياتو زده کړه تر لاسه کړې، او د ژبې د تدريس او درسي موادو د تيارولو د ميتود په برخه کې يې ډيپلوم اخيستی دى. د ترجمې د ميتود کورس يې هم هماغلته په برياليتوب پاى ته رسولى دى.

== دندې ==
نوموړي د خپل ژوندانه زياته برخه د هيواد په علمي، تعليمي، څيړنيزو، ادبي، ژورناليستي او ملي خدمتونو کې تيره کړې ده، په دې لړ کې ٢٣ کاله په [[پښتو ټولنه]] او ١٤ کاله د علومو اکاډمۍ کې په علمي څيړنيزو فعاليتونو بوخت پاتې شوى دى. هغه د ١٣٢٥ ل. کال د وري په ۱۰ مه د دولت د ماموريت لړۍ [[د ننګرهار ولايت]] د پوهنې مديريت د ١١ مې رتبې مامور په توګه پيل کړى، په ١٣٢٦ ل. کال د ننګرهار د مطبوعاتو په مديريت کې د ننګرهار ولايت د مرکز د مامورينو د پښتو کورسونو د استاد په حيث مقرر شو، دغه کورسونه رسماً د پښتو ټولنې پورى مربوط وو. د ١٣٣١ ل. کال د زمري په مياشت کې [[د زېري جريده|د زېري جريدې]] مسئول مدير او د پښتو ټولنى مسلکي غړى شو. د ١٣٣٤ ل. کال نه تر ١٣٣٩ ل. کال پورې په ترتيب سره د ننګرهار د مطبوعاتو د مديريت مرستيال او د پښتو کورسونو آمر ؤ، چې پښتو ټولنى پورې مربوط ؤ، [[د ننګرهار مجله|د ننګرهار مجلې]] مسئول مدير، د مطبوعاتو د مستقل رياست د نشراتو د رياست مسلکي غړى، د ننګرهار د مطبوعاتو لوى مدير او [[د ننګرهار ورځپاڼه|د ننګرهار ورځپاڼې]] مسئول چلوونکى او بيا دوهم ځل د ننګرهار مجلې مسؤول مدير په توگه يې دندې تر سره کړي دي. په ١٣٣٩ ل. کال کې د پښتو ټولنې مسلکي غړى شو. د دغې ټولنې د ادبياتو لوى مدير او بيا د رئيس مرستيال شو او په ١٣٥٤ ل. کال کې يې د څيړندوى علمي درجه تر لاسه کړه. وروسته د اطلاعاتو او کلتور په وزارت کې [[هېواد ورځپاڼه|د هيواد ورځپاڼى]] مسئول مدير، د پښتو د پراختيا او پرمختيا د ادارې آمر ، د خلکو د فرهنګ ( فولکلور ) د ادارې آمر، [[د پکتيا مجله|د پکتيا د مجلې]] مسؤل مدير، د هيواد د ورځپاڼى رئيس او سر محرر په توګه وظيفې تر سره کړي دي. په ١٣٦٤ ل. کال کې [[د افغانستان د علومو اکاډمي]] علمي غړى شو، دوه کاله د علومو اکاډمۍ د غړيتوب سره د افغانستان د ليکوالو د ټولنې د رياست مرستيال او لومړى منشي ؤ. بيا د علومو اکاډمۍ د علمي غړي په توګه پاتې شوى دى . په ١٣٧٣ ل. کال کې متقاعد شوى. عبدالله بختانی خدمتګار د پورته يادو شويو دندو تر څنګ وخت په وخت په ښونځيو او کورسونو کې د پښتو، دري او عربي ژبو تدريس هم کړى او د کابل پوهنتون د ادبياتو د پوهنځي د پښتو ادبياتو د تاريخ د استاد په حيث خدمت کړى دى. په ١٣٨٢ ل. کال کې يو څه موده د افغان يووالي د اونيزې مسؤل مدير و، او په هماغه کال د علومو اکاډمۍ د ضرورت له مخې تقاعد يې رفع او د ١٣٨٥ ل. کال د وږي مياشتې تر پيله پورې يې د دې اکاډمۍ د مشر علمي غړي په توګه خپلو علمي وظايفو ته دوام ورکړى او بيا تقاعد ورکړى شوى دى. د استاد وروستۍ دولتي رتبه مافوق ده. استاد په ١٣٥٥ ل. کال کې د پښتو ټولنې لخوا د څيړندوى لوړه علمي درجه تر لاسه کړې، وروسته د علومو اکاډمئ لخوا دغه علمي درجه د سر محقق په علمي درجه واوښتله او په همدې درجه ومنل شو، چې دغه درجه د پوهنتون د پوهاند يا (پروفيسر) د درجې سره معادله وه.

== ليکلي آثار ==


=== چاپ شوي آثار ===
#په اسلام کښې د ښځو حقوق - د مصرد (المنار) د جريدې د مدير، رشيد رضا، د (الوحى المحمدي) له کتاب څڅه ترجمه - د ١٣٢٧ هـ ش چاپ .
#مصايب الدخان (د تمباکو زيانونه) - د مصر د (الازهر) د استاد سيد محمد عبدالغفار الهاشمي الافغانى د عربي کتاب ژباړه - د ١٣٣٢ هـ ش چاپ . دوهم ايډيشن له زياتونو سره بيا ترجمه – د ١٣٤٨ هـ ش چاپ .
#اراده - (روحيات) - د پروفيسر غلام حسن مجددى له دري ليکنې نه ژباړل شوی او د آريانا دايرة المعارف د يو شمير نورو ليکنو ژباړه - د ١٣٣٢  هـ ش چاپ .
#شعر او ادب – د پښتو د معاصر شعر او ادب تيوريکي څيړنه  ټولونه ، سريزه او اهتمام د ١٣٣٣ هـ ش  چاپ .
#د زړۀ راز – د شعرونو لومړئ مجموعه _ د ١٣٣٥ هـ ش چاپ .
#پښتانه د علامه اقبال په نظر کښې – ١٣٣٥ هـ ش .
#ميرزا عبدالرحيم رحيمى ( احوال و اشعار  ) بزبان درى –  ١٣٣٥ هـ ش .  چاپ  دوم با افزونى ها _ ١٣٨٠ هـ ش .
#پښتني خويونه _ ادبي ټولنپو هنيزه څيړنه _ ١٣٣٥ هـ ش .
#د ملنگ جان خوږې نغمې – ټولونه ، سمون ، سريزه او ترتيب _ ١٣٣٥ هـ ش . دوهم چاپ له زياتونو سره _ ١٣٤٨ هـ ش .
#خوږې ترخې _ د ادبي او انتقادي نثرونو مجموعه _ د ١٣٣٦ هـ ش چاپ .
#سيدو ملنگ _ موزيکال اصلاحي ډرام په څلور وپردو کښې _ په ننگرهار نندارې کښې ښودنه : ١٣٣٨ هـ ش _ په کابل کښې چاپ ١٣٤١ هـ ش .
#علمي آزمېښتونه په ساده وسايلو - ساينسى درسي مرستيال - د موريس پارکر ليکنه - د استاد غلام علي آيين له دري ترجمې نه پښتو شوی - ١٣٤١ هـ ش .
#راز _ د شعرونو دوهمه مجموعه _ ١٣٤٢ هـ ش .
#پښتو کلي څلورم ټوک _ درسي _ ١٣٤٥ هـ ش .
#شرنگ _ د شعرونو درېيمه مجموعه _ ١٣٤٦ هـ ش .
#معاصر اديبان _ تذکره _ ١٣٤٧ هـ ش .
#توربريښ _ د پښتنو ملي تاريخي شفاهي سندرې – ټولونه ، ترتيب او سريزه _ ١٣٤٧ هـ ش . دوهم چاپ _ ١٣٨٧ هـ ش .
#پښتو لنډې کيسې _ د لنډو د استانونو مجموعه _ ١٣٤٧ هـ ش .
#د خوشحال خان خټک ربا عيات _ دا کادميک متن جوړونه _ له ملگرو سره _ ١٣٤٩ هـ ش .
#د پښتو ټولنې رئيسان او غړي ( تذکره ) _ ١٣٤٦ هـ ش .
#ابربهارى _ د دري شعرونو مجموعه _ ١٣٥١ هـ ش .
#مرغلرې _ د ادبي نثرونو مجموعه _ ١٣٥١ هـ ش .
#د پښتوپت _ د لنډو د استانونو مجموعه _ ١٣٥٢ هـ ش .
#ديونس خيبري ديوان _ نقل ، سمون ، سريزه ، اکادميک متن او اهتمام _ ١٣٥٦_ هـ ش .
#دپادري هيوز کليد افغانى _ سريزه ، تعليقات او لغتنامه _ ١٣٥٦_ هـ ش .
#پښتانه شعرا ء څلورم ټوک – تذکره _ ١٣٥٧ هـ ش . 
#د افغانستان سفر _ له روسي نظم څخه پښتو منظومه ترجمه _ ١٣٥٧ هـ ش .
#پښتو چاپي آثار _ ټولونه ، اوډنه او سريزه _ ١٣٥٧هـ ش .
#د گلوکر – د شعرونو پنځمه مجموعه _ ١٣٥٩ هـ ش .
#څورب او خوار _ له روسي څخه د انتون چيخوف د داستانونو ترجمه _ ١٣٥٩ هـ ش .
#د زړه آواز _ د شعرونو انتخابي مجموعه ١٣٦٣ هـ ش .
#شفق _ د شعرونو مجموعه _ ١٣٦٣هـ ش .
#تذکرة الشعرا ء _ تدوين ، سريزه او حواشي _ ١٣٦٣ هـ ش .
#د باچا خان ليکونه لومړى ټوک _ ټولونه ، اوډنه ، سريزه او حواشي _ ١٣٦٣ هـ ش .
#زمونږ وطن د جرگو وطن _ تاريخي _ ١٣٦٤هـ ش .
#د سولې اوآز ادئ قهرمان خان عبدالغفار خان _ تذکره _ ١٣٦٦ هـ ش .
#د بابا مشالونه _ د باچا خان وجيزې _ انتخاب ، ټولونه او سريزه ١٣٦٦ هـ ش .
#د اخلاص هديه _ د خان عبدالغفار خان په باره کښې شعرونه _ ټولونه ، اوډنه او سريزه _ ١٣٦٦ هـ ش .
#د سولې او تفاهم د ليارې مبلغ _ دوکتور سعيد افغانى _ تذکره _ ١٣٦٦ هـ ش .
#پښتانه شعرا ء پنځم ټوک _ تذکره _ ١٣٦٧ هـ ش .
#سوله او سلام د اسلام په رڼا کښې  _ ديني څيړنه _ ١٣٦٧هـ ش .
#د خان عبدالغفار خان اندونه او انځورونه _ ټولونه ، اوډنه او سريزه _ ١٣٦٨ هـ ش .
#د پاکستان اسلامي ماهيت . . . _ تاريخي _ ١٣٦٨هـ ش .
#د ملي ادب اوژور ناليزم خادم _ د استاد قيام الدين خادم تذکره _ ١٣٦٨ هـ ش ._ دوهم چاپ _ ١٣٨٦ هـ ش ._ درېيم چاپ _ ١٣٨٧ هـ ش .
#فراقنامه _ منظومه _ ١٣٧٨هـ ش .
#زما استاد الفت _ تذکره او ادب څيړنه _ ١٣٨٠هـ ش .
#خوشحال خان او يو څوفرهنگيالي خټک _ تذکره او ادب څيړنه _ ١٣٨٠ هـ ش .
#گلنامه _ بولـله  _ ١٣٨١هـ ش .
#د ملي ادب او ژور ناليزم يو هير شوى خدمتگار شمس الدين قلعټکى _ تذکره _ ١٣٨١هـ ش . 
#ترنم دل _ مجموعۀ اشعار درى _ ١٣٨١هـ ش .
#ويرنې _ د شعرونو مجموعه _ ١٣٨١هـ ش .
#خدمتگار د فقير خېل په کتب خانه کښې _ خاطرې او څيړنى _ ١٣٨٢ هـ ش .
#د قرآن شريف ځينې خطي نسخې _ تجويدونه ، تفسيرونه ، مفسران او مدرسى _ ١٣٨٣هـ ش .
#د بياض ديوان _ نقل سمون حاشيې او سريزه ( اکاډميک متن) _ ١٣٨٣ هـ ش .
#زه ، ملنگ جان او خوږې نغمې _ تذکره او خاطرې _ ١٣٨٣ هـ ش .
#د باچا خان ليکونه _ ټولونه ، اوډنه ، سريزه او حواشي ١٣٨٤هـ ش . _ د لومړي او دوهم ټوک يو ځاى دوهم چاپ _ ١٣٨٧ هـ ش .
#بشربت مجبور ورنجور در آستانه هزارۀ سوم ميلادى _ اجتماعى سياسى _ ١٣٨٤ هـ ش .
#پښتو پالنه او ژب څيړنه _ ١٣٨٤ هـ ش .
#حماسه ويونکى مبارز شاعر اجمل خټک _ ايډيټ ، سريزه او اهتمام _ ١٣٨٤هـ ش . 
#د سيد جمال الدين افغان د ژوندانه هدف _ ١٣٨٥ هـ ش .
#د هيلې د هيلئ سپين وزر _ بديعي ترجمې _ ١٣٨٦هـ ش .
#ددين ستورى مولانا نجم الدين دهډي اخوانزاده _ ١٣٨٦هـ ش . _ ستارۀ دين مولانانجم الدين اخونزاده هده _ ترجمۀ محترم فضل الرحمن  فاضل _ ١٣٨٧ هـ ش .
#د سپين غره په لمنو کښې _ سياسي ، ټولنيزې ليکنې ١٣٨٦ _ هـ ش .
#شجرۀ پير پټان _ مرتب : غلام حبيب نوابى _ تصحيح ، تنقيح ، ايډيټ ، مقدمه و اهتمام_ ١٣٨٦ هـ ش .
#د گلکڅونو په ارمان _ د څلوريزو مجموعه _ ١٣٨٧هـ ش .
# پير افغانان د حکيم الله تصور ليکنه _ ايډيت ، سريزه او چاپڅارنه _ ١٣٨٧.
#بازتاب رويداد هاى تاريخى در سروده هاى اولسى پشتو _ ١٣٨٧هـ ش .
#دوه ادبي ليکونه _ ١٣٨٧ هـ ش .
#د کوشانى دورې ځينې يادگارونه _ تاريخي ، لرغون پوهنه . ١٣٨٧ هـ ش .
#د حج سفر _ کيسې او خاطرې _ ١٣٨٧ هـ ش .
#فخر افغان او افغانستان _ ١٣٨٧ هـ ش .    
#ابن سينا اديب طبيب _ ١٣٨٨ هـ ش .    
#د نارنج بهار _ تاريخي ، ادبي ، څيړنيز او طبي _ ١٣٨٨ هـ ش  .

=== چاپ لاندې ===
#تازه گلونه _ د معاصرو شاعرانو د شعرونو انتخابي مجموعه _ انتخاب _ ټولونه ، سمون ، اوډنه او اهتمام _
#افغان ، افغانستان او اقبال .
#رسالۀ (تعاملات حقوقيه و جزائيه ملى نگارش عبدالرحمان پژواک . استنساخ ، تصحيح ، تنقيح و پيشگفتار
#يودوه گوتې کاغذ _ د خدمتگار مکاتبې  .
#د خدمتگار د اشعارو کليات .

=== ناچاپه آثار ===   
#د مرغلرو لټون _ ادب څيړنه _
#دستور وانجمن _ ادبي څيرې او څيړنې .
#د کتابو کتنه _ بيبليو گرافي .
#پښتانه شعرا، شپږم ټوک _ تذکره
#پښتانه شعرا ، اووم ټوک _ تذکره .
#تذکره نويسئ معاصر به ارتباط شعر درى در افغانستان .
#ديوان خليفه قاسم قاسمي چهار باغى _ نقل ، تنقيح ، مقدمه و تعليقات .
#در گسترۀ ادب درى ، پژوهشهاى ادبى .
#د ملي شاعر ژوند او هنر  ( د ملنگ جان په باره کښې ) 
#رنگين غوندې عذاب _ د اجمل خټک ژوند  اوفن .
#د خدمتگار طبي ليکنې .
#د هېواد د بيا رغولو په هيله _ ټولنيزې سياسي ليکنې .
#د احمد گل شاعري .
#د ملک نعيم سندري .
#د بينا د وړو لوبې .
#د خاطراتو دفتر .
#فغانستان _ د شعرونو مجموعه .
#تشد د او نفرت _ څلوريزې .
#د زړه زخمونه _ بوللـه .
#د ميراث ضابطه - فقهي
#ويښ زلميان - (کار لاندې)
#د شوروي اتحاد سفر
#يوه هفته په اوزبکستان کښې
#د چکوسلواکيا او پوليند سفر
#د عراق سفر .
#د بن سفر .
#چکچکستان زنده باد - (خاطرې)
#د خدمتگار د کتابخونې خطي او نادرې نسخې _ بېبليو گرافي د کار لاندې .

== سرچينې ==


== باندنۍ تړنې ==

[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه څېړونکي]]
[[وېشنيزه: پښتانه]]
[[وېشنيزه: افغاني ليکوال]]
[[وېشنيزه: افغانان]]
[[وېشنيزه: افغان څېړونکي]]
[[وېشنيزه: افغان خبريالان]]
