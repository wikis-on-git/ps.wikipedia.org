[[دوتنه:عبدالله بختانی خدمتگار.jpg|بټنوک|250px|عبدالله بختانی خدمتگار]]
[[دوتنه:Abdullah-Bakhtanai-Khedmatgar.png|بټنوک|250px|عبدالله بختانی خدمتگار]]
سرڅېړونکی '''عبدالله بختانی خدمتگار''' (په انگرېزي:''Abdullah Bakhtanai Khedmatgar'') (زوکړه د ۱۳۰۴ ل ل [[کال]] د [[چنگاښ]] ۱۰، د [[ننگرهار ولايت]]، د سره رود ولسوالي-[[مړينه]] د ۱۳۹۶ ل ل کال د [[کب]] ۵، پيلنۍ، کابل) يو پښتون ژورناليست، [[ليکوال]] او [[شاعر]] وو. 


== زده کړې ==
عبدالله بختاني خدمتگار د ۱۳۰۴ لېږديز لمريز کال د چنگاښ پر ۱۰ د ننگرهار ولايت د سره رود ولسوالۍ په چارباغ صفا کلي کې زېږېدلی دی. هغه خپلې لومړنۍ زده کړې په خپل کور کې له خپل مور او پلار نه پيل کړي او بيا يې له نورو استادانو څخه عربي ديني علوم، [[فقه]]، [[تجويد]]، [[تفسير]]، [[حديث]]، اصول فقه، اصول حديث، عقايد، ميراث، صرف و نحوه، [[بديع]]، [[بيان]]، معاني، حکمت او [[منطق]] د ننگرهار او کابل په ولسي مدرسو کې، د کابل عربي دارالعلوم د نصاب په معيار لوستي او د مولوي درجې ته رسيدلى دى. تر دې وروسته يې بيا فارسي او عربي [[ادبيات]]، پخوانى طب او د رياضي درسونه د هماغه وخت د ولسي مدرسو په معيار سرته رسولي دي. [[تاريخ]]، [[جغرافيه]]، [[فزيک]]، [[کيميا]] او [[بيالوژي]] يې د بکلوريا په معيار په شخصي توگه مطالعه کړې دي. په [[فلسفه]]، [[ټولنپوهنه]]، [[سياست]] او سيکالوژۍ کې يې پراخه مطالعه کړې وه. 

د ديني علومو، ادبياتو، طب او رياضي په برخه کې يې له نامتو او پېژندل شويو استادانو نه زده کړې ترلاسه کړې، چې د ځينو نومونه يې داسې دي: خپل مور او پلار، د سره رود د قلعه نو حاجي ملا مدد، د چهار باغ صفا د حضرت صاحب د جامع جومات خطيب ملا محمد حفيظ، د حضرت صاحب د جومات د حافظانو د مدرسې مشر استاد حافظ ملک، د جناب نقيب صاحب طبيب د علي خيلو ملا عبدالغني، د سره رود د شمسه پور مولوي عبدالله جان، د خوگياڼو د نکړخيلو د جامع جومات خطيب مولوي مير عبدالواحد، لوگرى ملا عبدالودود معلم، د قاسم يکه ميرانو مولوي امين گل، د لغمان د تيرگړيو د پشه يي کلي اوسېدونکى مولوي عبدالرحيم، د لغمان مولوي فيض الله، د جناب نقيب صاحب خليفه او د هغه د زامنو استاد مولوي محمد سعيد سرروضه وال او ځينې نور.

بختاني خدمتگار انگريزي ژبه تر څلورم ريډره پورې د پغمان له ښاغلي محمد عمر قريشي معلم سره لوستې ده. په [[پښتو ژبه]] کې يې څوک استاد نه درلود او خپله د خپل ځان ښوونکى وو. په پښتو شعر او ادب کې يې لارښود استادان، استاد [[گل پاچا الفت]]، استاد [[قيام الدين خادم]]، استاد [[صديق الله رښتين]] او استاد [[عبدالروف بېنوا]] ول.
 
هغه په [[روسي ژبه]] پوره بلديت درلود. له ۱۹۶۳ - ۱۹۶۴ ز. کال پورې يې د [[مسکو ښار]] د لومونوسوف په دولتي پوهنتون کې د روسي ژبي او ادبياتو زده کړه تر لاسه کړه او د ژبې د تدريس او درسي موادو د تيارولو د ميتود په برخه کې يې ډيپلوم واخيست. د ژباړې د ميتود کورس يې هم هماغلته په برياليتوب پاى ته ورساوه.

== دندې ==
عبدالله بختاني خدمتگار د خپل ژوندانه ډېره برخه د [[هېواد]] په علمي، تعليمي، څيړنيزو، ادبي، ژورناليستي او ملي خدمتونو کې تيره کړې ده. په دې لړ کې ٢٣ کاله په [[پښتو ټولنه]] او ١٤ کاله په علومو اکاډمۍ کې په علمي څيړنيزو فعاليتونو بوخت پاتې شوى دى. هغه د ١٣٢٥ ل. کال د وري په ۱۰ مه د دولت د ماموريت لړۍ [[د ننگرهار ولايت]] د پوهنې مديريت د ١١ مې رتبې مامور په توگه پيل کړى. په ١٣٢٦ ل. کال د ننگرهار د مطبوعاتو په مديريت کې د ننگرهار ولايت د مرکز د مامورينو د پښتو کورسونو د استاد په حيث مقرر شو؛ دغه کورسونه رسماً د پښتو ټولنې پورې مربوط ول. د ١٣٣١ ل. کال د زمري په مياشت کې [[د زېري جريده|د زېري جريدې]] مسئول مدير او د پښتو ټولنى مسلکي غړى شو. د ١٣٣٤ ل. کال نه تر ١٣٣٩ ل. کال پورې په ترتيب سره د ننگرهار د مطبوعاتو د مديريت مرستيال او د پښتو کورسونو آمر وو، چې په پښتو ټولنې پورې يې اړه درلوده. [[د ننگرهار مجله|د ننگرهار مجلې]] مسئول مدير، د مطبوعاتو د مستقل رياست د نشراتو د رياست مسلکي غړى، د ننگرهار د مطبوعاتو لوى مدير او [[د ننگرهار ورځپاڼه|د ننگرهار ورځپاڼې]] مسئول چلوونکى او بيا دوهم ځل د ننگرهار مجلې مسؤول مدير په توگه يې دندې تر سره کړې دي. په ١٣٣٩ ل. کال کې د پښتو ټولنې مسلکي غړى شو. د دغې ټولنې د ادبياتو لوى مدير او بيا د رئيس مرستيال شو او په ١٣٥٤ ل. کال کې يې د څيړندوى علمي درجه تر لاسه کړه. وروسته يې په اطلاعاتو او کلتور وزارت کې [[هېواد ورځپاڼه|د هيواد ورځپاڼى]] مسئول مدير، د پښتو د پراختيا او پرمختيا د ادارې آمر، د خلکو د فرهنگ (فولکلور) د ادارې آمر، [[د پکتيا مجله|د پکتيا د مجلې]] مسؤل مدير، د هېواد ورځپاڼى د رئيس او سرمحرر په توگه يې دندې تر سره کړې. په ١٣٦٤ ل. کال کې [[د افغانستان د علومو اکاډمي]] علمي غړى شو. دوه کاله د علومو اکاډمۍ د غړيتوب سره د افغانستان د ليکوالو ټولنې د رياست مرستيال او لومړى منشي وو. بيا د علومو اکاډمۍ د علمي غړي په توگه پاتې شو. په ١٣٧٣ ل. کال کې متقاعد شو. عبدالله بختانی خدمتگار د پورته يادو شويو دندو تر څنگ وخت په وخت په ښوونځيو او کورسونو کې د پښتو، دري او عربي ژبو تدريس هم کړى او د کابل پوهنتون د ادبياتو د پوهنځي د پښتو ادبياتو د تاريخ د استاد په توگه يې خدمت کړى دى. په ١٣٨٢ ل. کال کې يو څه موده د افغان يووالي د اونيزې مسؤل مدير وو او په هماغه کال د علومو اکاډمۍ د ضرورت له مخې يې تقاعد رفع او د ١٣٨٥ ل. کال د وږي مياشتې تر پيله پورې يې د دې اکاډمۍ د مشر علمي غړي په توگه خپلو علمي دندو ته دوام ورکړ او بيا تقاعد شو. د استاد وروستۍ دولتي رتبه مافوق وه. استاد په ١٣٥٥ ل. کال کې د پښتو ټولنې لخوا د څيړندوى علمي درجه تر لاسه کړه، وروسته د علومو اکاډمئ لخوا دغه علمي درجه د سر څېړونکي په علمي درجه واوښته او په همدې درجه ومنل شو، چې دغه درجه د پوهنتون د پوهاند يا پروفيسر له درجې سره معادله ده.


=== چاپ شوي آثار ===
#په اسلام کښې د ښځو حقوق - د مصرد (المنار) د جريدې د مدير، رشيد رضا، د (الوحى المحمدي) له کتاب څڅه ترجمه - د ١٣٢٧ هـ ش کال چاپ.
#مصايب الدخان (د تمباکو زيانونه)، د [[مصر]] د الازهر پوهنتون د استاد سيد محمد عبدالغفار الهاشمي الافغانى د عربي کتاب ژباړه، د ١٣٣٢ هـ ش کال چاپ. دوهم ايډيشن له زياتونو سره بيا ترجمه د ١٣٤٨ هـ ش کال چاپ.
#اراده (روحيات)، د پروفيسر غلام حسن مجددي له دري ليکنې نه ژباړل شوی او د آريانا دايرة المعارف د يو شمير نورو ليکنو ژباړه، د ١٣٣٢  هـ ش کال چاپ.
#شعر او ادب، د پښتو د معاصر شعر او ادب تيوريکي څيړنه، ټولونه، سريزه او اهتمام د ١٣٣٣ هـ ش  کال چاپ.
#د زړه راز، د شعرونو لومړۍ مجموعه، د ١٣٣٥ هـ ش کال چاپ.
#پښتانه د علامه اقبال په نظر کې، د ١٣٣٥ هـ ش کال چاپ.
#ميرزا عبدالرحيم رحيمي (احوال و اشعار) بزبان درى، د ١٣٣٥ هـ ش کال چاپ. چاپ  دوم با افزونى ها ١٣٨٠ هـ ش.
#پښتني خويونه، ادبي ټولنپوهنيزه څېړنه، د ١٣٣٥ هـ ش کال چاپ.
#د [[ملنگ جان]] خوږې نغمې، ټولونه، سمون، [[سريزه]] او ترتيب، د ١٣٣٥ هـ ش کال چاپ. دوهم چاپ له زياتونو سره ١٣٤٨ هـ ش.
#خوږې ترخې، د ادبي او انتقادي نثرونو مجموعه، د ١٣٣٦ هـ ش کال چاپ.
#سيدو ملنگ، موزيکال اصلاحي ډرام په څلور وپردو کې، په ننگرهار نندارې کښې ښودنه، د ١٣٣٨ هـ ش کال چاپ، په کابل کې پر ١٣٤١ هـ ش کال چاپ.
#علمي آزمېښتونه په ساده وسايلو، ساينسي درسي مرستيال، د موريس پارکر ليکنه، د استاد غلام علي آيين له دري ترجمې نه پښتو شوی، د ١٣٤١ هـ ش کال چاپ.
#راز (د شعرونو دوهمه مجموعه)، د ١٣٤٢ هـ ش کال چاپ.
#پښتو کلي څلورم ټوک، درسي، د ١٣٤٥ هـ ش کال چاپ.
#شرنگ (د شعرونو درېيمه مجموعه)، د ١٣٤٦ هـ ش کال چاپ.
#معاصر اديبان، تذکره، د ١٣٤٧ هـ ش کال چاپ.
#توربريښ، د پښتنو ملي تاريخي شفاهي سندرې، ټولونه، ترتيب او سريزه، د ١٣٤٧ هـ ش کال چاپ. دوهم چاپ _ ١٣٨٧ هـ ش.
#پښتو لنډې کيسې، د لنډو د استانونو مجموعه، د ١٣٤٧ هـ ش کال چاپ.
#د [[خوشحال خان خټک]] رباعيات، د اکادميک متن جوړونه، له ملگرو سره، د ١٣٤٩ هـ ش کال چاپ.
#د پښتو ټولنې رئيسان او غړي (تذکره)، د ١٣٤٦ هـ ش کال چاپ.
#ابر بهارى، د دري شعرونو مجموعه، د ١٣٥١ هـ ش کال چاپ.
#مرغلرې، د ادبي نثرونو مجموعه _ ١٣٥١ هـ ش .
#د پښتوپت _ د لنډو د استانونو مجموعه _ ١٣٥٢ هـ ش .
#ديونس خيبري ديوان _ نقل ، سمون ، سريزه ، اکادميک متن او اهتمام _ ١٣٥٦_ هـ ش .
#دپادري هيوز کليد افغانى _ سريزه ، تعليقات او لغتنامه _ ١٣٥٦_ هـ ش .
#پښتانه شعرا ء څلورم ټوک – تذکره _ ١٣٥٧ هـ ش . 
#د افغانستان سفر _ له روسي نظم څخه پښتو منظومه ترجمه _ ١٣٥٧ هـ ش .
#پښتو چاپي آثار _ ټولونه ، اوډنه او سريزه _ ١٣٥٧هـ ش .
#د گلوکر – د شعرونو پنځمه مجموعه _ ١٣٥٩ هـ ش .
#څورب او خوار _ له روسي څخه د انتون چيخوف د داستانونو ترجمه _ ١٣٥٩ هـ ش .
#د زړه آواز _ د شعرونو انتخابي مجموعه ١٣٦٣ هـ ش .
#شفق _ د شعرونو مجموعه _ ١٣٦٣هـ ش .
#تذکرة الشعرا ء _ تدوين ، سريزه او حواشي _ ١٣٦٣ هـ ش .
#د باچا خان ليکونه لومړى ټوک _ ټولونه ، اوډنه ، سريزه او حواشي _ ١٣٦٣ هـ ش .
#زمونږ وطن د جرگو وطن _ تاريخي _ ١٣٦٤هـ ش .
#د سولې اوآز ادئ قهرمان خان عبدالغفار خان _ تذکره _ ١٣٦٦ هـ ش .
#د بابا مشالونه _ د باچا خان وجيزې _ انتخاب ، ټولونه او سريزه ١٣٦٦ هـ ش .
#د اخلاص هديه _ د خان عبدالغفار خان په باره کښې شعرونه _ ټولونه ، اوډنه او سريزه _ ١٣٦٦ هـ ش .
#د سولې او تفاهم د ليارې مبلغ _ دوکتور سعيد افغانى _ تذکره _ ١٣٦٦ هـ ش .
#پښتانه شعرا ء پنځم ټوک _ تذکره _ ١٣٦٧ هـ ش .
#سوله او سلام د اسلام په رڼا کښې  _ ديني څيړنه _ ١٣٦٧هـ ش .
#د خان عبدالغفار خان اندونه او انځورونه _ ټولونه ، اوډنه او سريزه _ ١٣٦٨ هـ ش .
#د پاکستان اسلامي ماهيت . . . _ تاريخي _ ١٣٦٨هـ ش .
#د ملي ادب اوژور ناليزم خادم _ د استاد قيام الدين خادم تذکره _ ١٣٦٨ هـ ش ._ دوهم چاپ _ ١٣٨٦ هـ ش ._ درېيم چاپ _ ١٣٨٧ هـ ش .
#فراقنامه _ منظومه _ ١٣٧٨هـ ش .
#زما استاد الفت _ تذکره او ادب څيړنه _ ١٣٨٠هـ ش .
#خوشحال خان او يو څوفرهنگيالي خټک _ تذکره او ادب څيړنه _ ١٣٨٠ هـ ش .
#گلنامه _ بولـله  _ ١٣٨١هـ ش .
#د ملي ادب او ژور ناليزم يو هير شوى خدمتگار شمس الدين قلعټکى _ تذکره _ ١٣٨١هـ ش . 
#ترنم دل _ مجموعۀ اشعار درى _ ١٣٨١هـ ش .
#ويرنې _ د شعرونو مجموعه _ ١٣٨١هـ ش .
#خدمتگار د فقير خېل په کتب خانه کښې _ خاطرې او څيړنى _ ١٣٨٢ هـ ش .
#د قرآن شريف ځينې خطي نسخې _ تجويدونه ، تفسيرونه ، مفسران او مدرسى _ ١٣٨٣هـ ش .
#د بياض ديوان _ نقل سمون حاشيې او سريزه ( اکاډميک متن) _ ١٣٨٣ هـ ش .
#زه ، ملنگ جان او خوږې نغمې _ تذکره او خاطرې _ ١٣٨٣ هـ ش .
#د باچا خان ليکونه _ ټولونه ، اوډنه ، سريزه او حواشي ١٣٨٤هـ ش . _ د لومړي او دوهم ټوک يو ځاى دوهم چاپ _ ١٣٨٧ هـ ش .
#بشربت مجبور ورنجور در آستانه هزارۀ سوم ميلادى _ اجتماعى سياسى _ ١٣٨٤ هـ ش .
#پښتو پالنه او ژب څيړنه _ ١٣٨٤ هـ ش .
#حماسه ويونکى مبارز شاعر اجمل خټک _ ايډيټ ، سريزه او اهتمام _ ١٣٨٤هـ ش . 
#د سيد جمال الدين افغان د ژوندانه هدف _ ١٣٨٥ هـ ش .
#د هيلې د هيلئ سپين وزر _ بديعي ترجمې _ ١٣٨٦هـ ش .
#ددين ستورى مولانا نجم الدين دهډي اخوانزاده _ ١٣٨٦هـ ش . _ ستارۀ دين مولانانجم الدين اخونزاده هده _ ترجمۀ محترم فضل الرحمن  فاضل _ ١٣٨٧ هـ ش .
#د سپين غره په لمنو کښې _ سياسي ، ټولنيزې ليکنې ١٣٨٦ _ هـ ش .
#شجرۀ پير پټان _ مرتب : غلام حبيب نوابى _ تصحيح ، تنقيح ، ايډيټ ، مقدمه و اهتمام_ ١٣٨٦ هـ ش .
#د گلکڅونو په ارمان _ د څلوريزو مجموعه _ ١٣٨٧هـ ش .
# پير افغانان د حکيم الله تصور ليکنه _ ايډيت ، سريزه او چاپڅارنه _ ١٣٨٧.
#بازتاب رويداد هاى تاريخى در سروده هاى اولسى پشتو _ ١٣٨٧هـ ش .
#دوه ادبي ليکونه _ ١٣٨٧ هـ ش .
#د کوشانى دورې ځينې يادگارونه _ تاريخي ، لرغون پوهنه . ١٣٨٧ هـ ش .
#د حج سفر _ کيسې او خاطرې _ ١٣٨٧ هـ ش .
#فخر افغان او افغانستان _ ١٣٨٧ هـ ش .    
#ابن سينا اديب طبيب _ ١٣٨٨ هـ ش .    
#د نارنج بهار _ تاريخي ، ادبي ، څيړنيز او طبي _ ١٣٨٨ هـ ش  .

=== چاپ لاندې ===
#تازه گلونه _ د معاصرو شاعرانو د شعرونو انتخابي مجموعه _ انتخاب _ ټولونه ، سمون ، اوډنه او اهتمام _
#افغان ، افغانستان او اقبال .
#رسالۀ (تعاملات حقوقيه و جزائيه ملى نگارش عبدالرحمان پژواک . استنساخ ، تصحيح ، تنقيح و پيشگفتار
#يودوه گوتې کاغذ _ د خدمتگار مکاتبې  .
#د خدمتگار د اشعارو کليات .

=== ناچاپه آثار ===   
#د مرغلرو لټون _ ادب څيړنه _
#دستور وانجمن _ ادبي څيرې او څيړنې .
#د کتابو کتنه _ بيبليو گرافي .
#پښتانه شعرا، شپږم ټوک _ تذکره
#پښتانه شعرا ، اووم ټوک _ تذکره .
#تذکره نويسئ معاصر به ارتباط شعر درى در افغانستان .
#ديوان خليفه قاسم قاسمي چهار باغى _ نقل ، تنقيح ، مقدمه و تعليقات .
#در گسترۀ ادب درى ، پژوهشهاى ادبى .
#د ملي شاعر ژوند او هنر  ( د ملنگ جان په باره کښې ) 
#رنگين غوندې عذاب _ د اجمل خټک ژوند  اوفن .
#د خدمتگار طبي ليکنې .
#د هېواد د بيا رغولو په هيله _ ټولنيزې سياسي ليکنې .
#د احمد گل شاعري .
#د ملک نعيم سندري .
#د بينا د وړو لوبې .
#د خاطراتو دفتر .
#فغانستان _ د شعرونو مجموعه .
#تشد د او نفرت _ څلوريزې .
#د زړه زخمونه _ بوللـه .
#د ميراث ضابطه - فقهي
#ويښ زلميان - (کار لاندې)
#د شوروي اتحاد سفر
#يوه هفته په اوزبکستان کښې
#د چکوسلواکيا او پوليند سفر
#د عراق سفر .
#د بن سفر .
#چکچکستان زنده باد - (خاطرې)
#د خدمتگار د کتابخونې خطي او نادرې نسخې _ بېبليو گرافي د کار لاندې .

== سرچينې ==
# http://www.haqiqat.se/index.php/8-2017-07-31-15-54-54/674-2018-02-25-19-46-26 


== باندنۍ تړنې ==

[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه څېړونکي]]
[[وېشنيزه: پښتانه]]
[[وېشنيزه: افغاني ليکوال]]
[[وېشنيزه: افغانان]]
[[وېشنيزه: افغان څېړونکي]]
[[وېشنيزه: افغان خبريالان]]
