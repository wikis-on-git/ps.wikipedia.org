[[دوتنه:خيال-محمد-کټوازی.png|کيڼ|250px|بټنوک|خيال محمد کټوازی]]
[[دوتنه:خيال محمد کټوازی.png|کيڼ|250px|بټنوک|خيال محمد کټوازی]]
'''خيال محمد کټوازی''' (١٣٢٩ لېږديز لمريز [[کال]]، [[پکتيکا ولايت]]- د ۱۳۹۱ ل ل کال د سلواغې ۲۰، [[هالېنډ]]) د پښتو ژبې [[شاعر]]، ژورناليست، [[ليکوال]] او پر ۱۳۵۸ ل کال د [[افغانستان]] د اطلاعاتو او کلتور وزير وو. 

== مخينه ==
خيال محمد کټوازی د [[عبدالغفار]] زوی او پر ١٣٢٩ ل ل کال د پکتيكا ولايت د مرکز ښرنې د ملکانو په کلي کې زېږېدلی دی.

== زده کړې ==
لومړنۍ زده کړې يې د ښرنې د علي بابا لېسه کې، منځنۍ يې د [[عبدالرحمان مومند|رحمان بابا]] په لېسه كې او لوړې زده کړې يې د [[کابل پوهنتون]] د ادبیاتو او بشري علومو د پوهنځي د ژورنالیزم په څانگه کې   سرته رسولې دي. 

== دندې ==
خيال محمد کټوازي له ١٣٤٩ ل ل کاله راهيسې د [[راډيو افغانستان]] د خپرونو په ډېرو برخو کې کار کړی دی. پر ١٣٥٥ ل ل کال د راډيو د خپرونو د لوی مدير مرستيال، پر ١٣٥٧ ل ل کال د راډيو تلويزيون د وزارت مرستيال وزير او د سولې او پيوستون د ټولني سروال (ريس) وو. 

خيال محمد کټوازی د ۱۳۵۸ لمريز کال په پيل کې د اطلاعاتو او کلتور د وزير په توگه وټاکل شو، خو د همدې کال د مرغومي پر ۶ نېټه پر [[افغانستان]] د [[د شوروي سوسياليستي جمهوريتونو اتحاد|شوروي اتحاد]] تر يرغل وروسته د هغوی له خوا زنداني او د شورويانو د استعمار په ټول دوران کي د [[ببرک کارمل]] د څرخي پله په زندان کي کوټه قلف ساتل شوی وو. 

پر ١٣٦٧ لمريز کال د [[گرباچيوف]] د بيا جوړونې د [[سياست]] له مخي د [[ډاکټر نجيب الله]] د ملي روغې جوړې په دوران کې د څه ناڅه ۹ کاله زندان څخه وروسته راخلاص او د يو کال وزگارۍ نه وروسته په باندنيو چارو وزارت کې د سلاکار وزير او څه موده وروسته د همدې وزارت د مرستيال په توگه په کار بوخت شو.

ښاغلی کټوازی له ١٣٤٩ څخه تر ١٣٥٧ کال پورې د هېواد په ځينو خپرونو په تېره بيا په راډيو کې ليکنې او څېړنې کړې دي. 

نوموړی پر ١٣٧٠ لمريز کال په [[لېبيا]] کې د افغانستان د سفير په توگه وټاکل شو او بيا په لېبيا کې تر يونيم کال دندې وروسته [[هالنډ]] ته کډوال شو او د ژوند تر پايه هلته پاتې شو.  

==مړينه== 
خیال محمد کټوازی د ۱۳۹۱ ل کال د سلواغې په ۲۰ (د ۲۰۱۳ ز کال د فبرورۍ پر ۸) د ۶۵ کالو په عمر د هالنډ د روتردام ښار په روغتون کې په حق ورسېد. د ارواښاد کټوازي جنازه په کابل کې د دوی په پلرنۍ هديره کي خاورو ته وسپارله سوه.  

== چاپ شوي اثار ==
#د رڼا بهير - شعري ټولگه  
#پرېشانه ولولې - شعري ټولگه
# د ستورو ورا  - شعري ټولگه 


== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%AE%D9%8A%D8%A7%D9%84_%D9%85%D8%AD%D9%85%D8%AF_%DA%A9%D9%BC%D9%88%D8%A7%D8%B2%DB%8C په ويکي شعرونه کې د خيال محمد کټوازي شعرونه]

==سرچينې== 
# https://www.bbc.com/pashto/afghanistan/2013/02/130209_ns_khyal_katawazai_daied 
# http://paktika1.com/katawazi/ 
# https://larawbar.net/35602.html#.XXTb1NSF5kg 
# http://www.bakhtarnews.com.af/pashtu/culture/item/11821-%D8%AF-%D8%AE%D9%8A%D8%A7%D9%84-%D9%85%D8%AD%D9%85%D8%AF-%DA%A9%D9%BC%D9%88%D8%A7%D8%B2%D9%89-%D8%AC%D9%86%D8%A7%D8%B2%D9%87-%D8%AE%D8%A7%D9%88%D8%B1%D9%88-%D8%AA%D9%87-%D9%88%D8%B3%D9%BE%D8%A7%D8%B1%D9%84-%D8%B4%D9%88%D9%87.html 



[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]] 
[[وېشنيزه:افغان وزيران]] 
[[وېشنيزه:افغان سفيران]]
