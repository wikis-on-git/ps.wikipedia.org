[[دوتنه:خيال-محمد-کټوازی.png|کيڼ|250px|بټنوک|خيال محمد کټوازی]]
[[دوتنه:خيال محمد کټوازی.png|کيڼ|250px|بټنوک|خيال محمد کټوازی]]
'''خيال محمد کټوازی''' (زوکړه ١٣٢٩ ل کال، پکتپکا-مړينه د ۱۳۹۱ ل کال د سلواغې ۲۰، [[هالنډ]]) د پښتو ژبې [[شاعر]]، ژورناليست، [[ليکوال]] او پر ۱۳۵۸ ل کال د [[افغانستان]] د اطلاعاتو او کلتور وزير وو. 

== مخينه ==
خيال محمد کټوازی د [[عبدالغفار]] زوی او پر ١٣٢٩ لمريز کال د [[پکتيكا ولايت]] د مرکز ښرنې د ملکانو په کلي کې زېږېدلی دی.

== زده کړې ==
لومړنۍ زده کړې يې د ښرنې د علي بابا لېسه کې، منځنۍ يې د [[عبدالرحمان مومند|رحمان بابا]] په لېسه كې او لوړې زده کړې يې د [[کابل پوهنتون]] د ادبیاتو او بشري علومو د پوهنځي د ژورنالیزم په څانگه کې   سرته رسولې دي. 

== دندې ==
له ١٣٤٩ لمريز کال څخه يې د [[راډيو افغانستان]] د خپرونو په ډېرو برخو کي کار کړی دی. پر ١٣٥٥ ل کال د راډيو د خپرونو د لوی مدير مرستيال، پر ١٣٥٧ لمريز کال د راډيو تلويزيون د وزارت مرستيال وزير او د سولې او پيوستون د ټولني ريس وو. 

خيال محمد کټوازی د ۱۳۵۸ لمريز کال په پيل کې د اطلاعاتو او کلتور د وزير په توگه وټاکل شو، خو د همدې کال د مرغومي پر ۶ نېټه پر [[افغانستان]] د [[د شوروي سوسياليستي جمهوريتونو اتحاد|شوروي اتحاد]] تر يرغل وروسته د هغوی له خوا زنداني او د شورويانو د استعمار په ټول دوران کي د [[ببرک کارمل]] د څرخي پله په زندان کي کوټه قلف ساتل شوی وو. 

پر ١٣٦٧ لمريز کال د [[گرباچيوف]] د بيا جوړونې د [[سياست]] له مخي د [[ډاکټر نجيب الله]] د ملي روغې جوړې په دوران کې د څه ناڅه ۹ کاله زندان څخه وروسته راخلاص او د يو کال وزگارۍ نه وروسته په باندنيو چارو وزارت کې د سلاکار وزير او څه موده وروسته د همدې وزارت د مرستيال په توگه په کار بوخت شو.

ښاغلی کټوازی له ١٣٤٩ څخه تر ١٣٥٧ کال پورې د هېواد په ځينو خپرونو په تېره بيا په راډيو کې ليکنې او څېړنې کړې دي. 

نوموړی پر ١٣٧٠ لمريز کال په [[لېبيا]] کې د افغانستان د سفير په توگه وټاکل شو او بيا په لېبيا کې تر يونيم کال دندې وروسته [[هالنډ]] ته کډوال شو او د ژوند تر پايه هلته پاتې شو.  

==مړينه== 
خیال محمد کټوازی د ۱۳۹۱ ل کال د سلواغې په ۲۰ (د ۲۰۱۳ ز کال د فبرورۍ پر ۸) د ۶۵ کالو په عمر په هالنډ کې په حق ورسېد. د ارواښاد کټوازي د خپلوانو له قوله ویل شوي، چې جسد به يې وروسته کابل ته ولېږدول شي.  

== چاپ شوي اثار ==
#د رڼا بهير - شعري ټولگه  
#پرېشانه ولولې - شعري ټولگه
# د ستورو ورا  - شعري ټولگه

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%AE%D9%8A%D8%A7%D9%84_%D9%85%D8%AD%D9%85%D8%AF_%DA%A9%D9%BC%D9%88%D8%A7%D8%B2%DB%8C په ويکي شعرونه کې د خيال محمد کټوازي شعرونه]

==سرچينې== 
# https://www.bbc.com/pashto/afghanistan/2013/02/130209_ns_khyal_katawazai_daied 





[[وېشنيزه: پښتانه شاعران]]
[[وېشنيزه:افغان وزيران]]
[[وېشنيزه: پښتانه ليکوال]]
[[وېشنيزه: افغانان]]
[[وېشنيزه:افغان سفيران]]
