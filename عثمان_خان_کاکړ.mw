محمد عثمان خان کاکړ پښتون ملتپاله سیاستوال و. نوموړی په کال ۱۹۶۱ میلادي کې د سهېلي پښتونخوا (بلوچستان) کله سیف الله (ږوب) ولسوالۍ په مسلم باغ نومې سیمه کې زوکړی وو. ښاغلی کاکړ د پښتونخوا ملي عوامي ګوند ایالتي مشر(صوبایي صدر) او د پښتون ژغورنې غورځنګ ( PTM) فعال غړی هم و. نوموړي د محکومو قامونو لپاره یو اوچت غږ و.

== زدکړې: ==
نوموړي خپلې لومړی زدکړې په ځایي ښوونځي کې بشپړې کړې وروسته یې بیا په کال ۱۹۸۷ میلادي کې د کوټې ښار د قانون له پوهنځي څخه د قانونپونې(وکالت) بریالیک(سند) تر لاسه کړ. نوموړي د زدکړو پر وخت د پښتون ملتپاله زدکونکو سازمان( پښتون سټوډنټس آرګنائزیشن) غړیتوب ځانته غوره کړو او بیا د یاد سازمان د یونټ سیکرټري (مشر) شو.

== سیاسي فعالیت: ==
عثمان خان کاکړ په کال ۱۹۹۶ میلادي کې په پښتون ملتپاله ګوند پښتونخوا ملي عوامي ګوند کې اعلان وکړ. په یاد ګوند کې د فعاله رول لرلو په علت د ګوند ایالتي مشر (صوبایي صدر) وټاکل شو او وروسته بیا مرکزي سیکتر هم شو. نوموړي په ایالتي ټاکنو (صوبایي انتخابات)کې برخه واخسته خو بریالی نه شو. په کال ۲۰۱۵ میلادي کې د پاکستان د مشرانو د جرګې( سینټ آف پاکستان) غړی وټاکل شو چې تر کال ۲۰۲۱ میلادي تر لومړیو میاشتو پر یاده څوکۍ پاتې شو. د په کال ۲۰۱۸ میلادي د پاکستان د مشرانو د مرستیال مشر په ټاکنو کې برخه وخسته چې په لژ رایو نابریالی اعلان شو.
