'''عبدالله بن عمر بن خطاب'''(۶۱۰-۶۹۳زېږديز )ددوهم خليفه [[عمر بن خطاب]] زوى او د حضرت [[محمد]] صلى الله عليه وسلم اوښى او [[صحابي]] وو.په حديثو او [[فقه]] کي د ځانګړي وړتيا لرونكى وو، او د مسلمانانو ترمنځ په لمړنۍ خپل منځي جګړه كي د بې طرفي له امله مشهور وو.

== د نبي عليه سلام په وخت كي له ۶۱۰ نه تر ۶۳۲ م پوري ==
عبدالله بن عمر رض په ۶۱۰ زېږديزېدلى،د عمر بن خطاب او زينب بنت مظعون (چي د عثمان بن مظعون رض خور وه) زوى ده،دعبدالرحمن او حفصه ورور وو،د پلار لخوا د هغه وروڼه چي د هغه د ميرې ام کلثوم بنت جروال زامن وو زيد او عبيدالله وو.د هغه يوه بله ميره د قريبه بنت اميه په نامه وه چي هيڅ اولاد يې نه درلود.

عبدالله بن عمر رض په مکه مکرمه کی اسلام ومانه.

دده کورنۍ په ۶۲۲ ز کال مدينې منورې ته هجرت وکړ.څو مياشتي وروسته کله چي نبي عليه سلام څو تنکي ځوانان د ډبرو ويشتو سيالۍ ته راوبلل، نو ابن عمر رض يو له هغو ځوانانو څخه وه چي ډبره يې وغورځوله،حضرت عبدالله بن عمر رض د بدر او احد د  غزاګانو پر مهال د تګ اجازه ورنکړل شوه.مګر د خندق په غزا کي چي دده عمر ۱۵ کاله وو د ګډون اجازه ورکړل شوه.

د ابن عمر رض خور حفصه رض له نبي عليه سلام سره په ۶۲۵  ز کال واده وکړ. نبي عليه سلام يوه ورځ هغې ته وويل "عبدالله ښه سړى ده،زه هيله لرم چي هغه [[تهجد]] وکړي."له دې وروسته به عبدالله رض هره شپه زيات تهجد  کول او کم خوب به يې کاوه.

== کورنۍ ==
کله چي د هغه پلار په ۶۳۴ز کال خليفه شو،ابن عمر رض له صفيه بنت ابي عبيد سره واده وکړ،چي له دې واده يې شپږ ماشومان و:ابوبکر،ابوعبيده،وقيد،عمر،حفصه او سوده 

== په سياست كي ونډه ==
ابن عمر رض د شام،[[مصر]][[فارس]]،[[افريقا]]،[[عراق] په فتحو کي برخه واخسته مګر د مسلمانانو په خپل منځي جګړو کي بې طرفه پاته شو.

== وفات ==
عبدالله بن عمر رض په ۷۴ه ۶۹۳ز کال په مکه مکرمه کي وفات شو.

== روايات ==
عبدالله بن عمر رض د حديثو دوهم تر ټولو زيات معتمد راوي وو.چي له ده نه ټول ۲۶۳۰ احاديث روايت شوي دي .هغه د حديثو په روايت کولو کي ډېر محتاط وو.

عبدالله بن عمر رض د [[اهل سنت او جماعت]] په نزد ډېر معتبر صحابي ده.هغه ته څو ځلي د مسلمانانو له خوا د خلافت وړانديز وشو،خو هغه و نه مانه.

== دا هم وګورئ ==

== سرچينې ==
{{وېشنيزه:صحابه کرام}}
