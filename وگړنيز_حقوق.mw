'''وگړنيز[[حقوق]]''' يا '''رښتې'''(انگرېزي : Human rights) هغو رښتو يا حقوقوته وايي چې د انسانانو بنسټيزو خپلواکو پولو د حقوقو د درناوي په موخه، پرته د انسانانو د توکم، آر، ملت، سپین او تور پوستکي ، ژبې او نورو مشخصاتو ته په کتنې سره ورپه برخه شوي . وگړنيزو حقوقو ته د نړۍ د انسانانو د نړېواله درنښت او هغوی سره خپلواکه غبرگ نياؤ (برابري انصاف) په ترسره کولوپه موخه پکاروړل شوي . دغه رښتې د طبعي رښتو په توگه يادېږي او همدارنگه په ملي او نړېواله رښتو کې منل شوي رښتې دي . د نړېوالو حقوقو لخوا ، بايد له دغه رښتو څخه په نړېوال قانون کې ترې کار واخيستل شي او پلي شي. همدا رنگه په سيمه ييز ه قانونونو کې ، او د سيمې په زده کړنځايونو کې ، اداراتي مرکزونو په قوانينو کې ، د حکومتي پاليسيو په قانوني چوکاټونو کې او نورو گوندي او دولتي ټولنو په فعاليتونو کې د وگړو د بنسټيزوحقوقود ساتنې په موخه دغه په پام کې نيول کېږي .
