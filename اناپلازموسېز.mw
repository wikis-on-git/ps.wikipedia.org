'''اناپلازموسېز''' ''(په انګرېزي: Anaplasmosis)'' يوه انتاني ناروغي ده چې د شخوند وهونکو څارويو د رکېټېسيا پرازيت، اناپلازما جنس [[باکټريا|باکټېريا]]، په سبب رامنځ ته کېږي. دا باکټېريا د وينه زبېښونکو کنکو په وينه کې ژوند کوي. همدا راز دا باکټېريا په درمليزو چارو لکه جراحي، د څارويو د ښکرونو د غوڅولو په وخت کې، د څارويو خصي کولو او د ټاټو اوزارو او هغو ستنو له لارې چې تعقيم شوي نه وي، جوړ انسان ته لېږدول کېږي. 

که څه هم چې ددې ناروغۍ اصطلاح اکثراً د اخته څارويو سره اړونده ګڼل کېږی، خو همدا نوم د انسانانو انتاني ناروغۍ لپاره هم کارېږي 
چې د ناروغو څارويو په سبب رامنځ ته شوې وي.<ref name="urlCDC - Anaplasmosis: Questions and Answers | Tickborne Rickettsial Diseases">{{cite web |url=http://www.cdc.gov/ticks/diseases/anaplasmosis/faq.html |title=CDC - Anaplasmosis: Questions and Answers &#124; Tickborne Rickettsial Diseases |work= |accessdate=2009-08-18| archiveurl= http://web.archive.org/web/20090827050124/http://www.cdc.gov/ticks/diseases/anaplasmosis/faq.html| archivedate= 27 August 2009 <!--DASHBot-->| deadurl= no}}</ref>

==ژوند څرخ==
د اناپلازما اورګانيزم د کنکو په ګېډه کې د يوه بشپړ ژوند څرخ نه تېرېږي. مچان بيا د همدغه اورګانيزم مېخانيکي لېږدونکي ګڼل کېږي، او په همدې توګه د دې ناروغۍ په پېښولو کې اهمه دنده نه لري. په دې ناروغۍ اخته زاړه څاروي د وينې د کمښت شديد حالت او عضلاتي تخريب سره مخامخېږي. خو په کم عمره څارويو کې او په ډېرو شخوند وهونکو څارويو کې د اناپلازما تر اخته کېدو وروسته کوم کلينيکي نښې نه ليدل کېږي خو دا ډول څاروي د همدغه اورګانيزم وړونکي وي.  

دا چې همدا اورګانيزم د اخته څارويو په سرو کروياتو کې ځانونه د معافيتي نظام د بريد نه پټوي، نو په همدې دليل د دغه انتان د بشپړه له منځه وړلو کار ستونزمن کېږي. کله چې معافيتي نظام پر انتان د بري موندلو کې پاتې راشي، نو بيا همدا اورګانيزم وده کوي او د کوربه حالت ورانېدو خواته خوځوي.

==وېش==
د امريکا په جنوبي او لوېديځو سيمو کې اناپلازموسېز د کنکو په ډرماسېنټور جنس کې موندل کېږي. که څه هم چې واکسينونه جوړ شوي خو تر دې دمه يو هم د عامو خلکو د کارولو لپاره نه دي راوتلي. د ۲۰ مې پېړۍ په پيل کې، دې ناروغۍ د لوېديځې امريکا په اقتصاد لويه اغېزه کړې وه. په ۱۹۸۰ او ۱۹۹۰ کالونو کې، د کنک وژونکو داروګانو په مرسته د کنکو خپرېدل کنټرول شول او همداراز د اوږدمهاله اغېزو انټيبيوتيکي درملنې، لکه ټېټراسايکلين، وکولای شول چې د دغې ناروغۍ مخه تر دې حده ونيسي. اوس دې ناروغۍ ته د يوې سترې ستونزې په توګه نه کتل کېږي.

په تېرو لسيزو کې د اناپلازموسېز هم-مهاله انتان زياتې پېښې رامنځ ته شوي،<ref>Paul D. Mitchell,* Kurt D. Reed, and Jeanie M. Hofkes “Immunoserologic Evidence of Coinfection with Borrelia burgdorferi, Babesia microti, and Human Granulocytic Ehrlichia Species in Residents of Wisconsin and Minnesota” // Journal Of Clinical Microbiology, Mar. 1996, p. 724–727.</ref><ref>Micha Loebermann,  Volker Fingerle,  Matthias Lademann,  Carlos Fritzsche,  Emil C. Reisinger “Borrelia burgdorferi and Anaplasma phagocytophilum Coinfection” // Emerging Infectious Diseases,  Feb, 2006.</ref><ref>Walid MS, Ajjan M, Patel N: Borreliosis And Human Granulocytic Anaplasmosis Coinfection With Positive Rheumatoid Factor And Monospot Test: Case-Report. The Internet Journal of Infectious Diseases. 2007; Volume 6, Number 1.</ref> چې احتمالاً دا هغه بېلابېلې ځانګړنې او کلينيکي غبرګونونه دي چې په کنکو-لېږدنده-ناروغيو  اخته ناروغانو کې لیدل شوي. په داسې کلينيکي تنظيماتو کې، د هم-مهاله انتان د موندلو لپاره لابراتوري آزمېښتونو ته اړتيا ده چې د مکرب ضد يوه مناسبه درملنه په کار واچولی شي.

په 2005 کال کې، ''اناپلازموسېز اووېس'' د مغولستان په غرڅو کې وموندل شو.<ref>Haigh J, Gerwing V, Erdenebaatar J, Hill J. 2008. A novel clinical syndrome and detection of Anaplasma ovis in Mongolian reindeer (Rangifer tarandus). J Wildlife Dis 44(3): 569-577.</ref> دا رنځزېږند او ورسره اړونده علايم (کمزوري، تبه او ژړ ميوکس مېمبرېن) پخوا د دې سيمې په ځنګلي پسونو او وزو کې ليدل شوی و خو په غرڅو کې د ''اناپلازموسېز اووېس'' دا لومړنۍ پېښه ده.

په [[آسټراليا]] کې، د غويانو اناپلازموسېز چې د ''اناپلازموسېز مارجينال'' په سبب رامېنځ ته کېږي، د دغه هېواد په شمالي او ختيځو برخو کې موندل کېږي. دا هغه سيمې دي چې د څارويو کنکې هلته ډېرې دي. احتمالاً دا کنکې (بوفيلس ميکروپلس) په ۱۸۲۹ کال کې د اندونيزيا نه د راوړل شويو څارويو سره يو ځای دې هېواد ته راغلې وي.<ref name=TFBA>{{cite web|title=bovine anaplasmosis|work=Tick fever|publisher=Department of Agriculture, Fisheries and Forestry, [[Queensland Government]]|url=http://www.daff.qld.gov.au/4790_5839.htm|accessdate=14 June 2012}}</ref>

==کلينيکي نښې نښانې او تشخيص==
د وينې شديد کمښت د دغې ناروغۍ يوه جدي نښه ده چې د زړه او رګونو کړنې اغېزمنې کوي لکه د زړه د فعاليت ډېرېښت چې د وينې کمښت په وخت کې پېښېږي. هېماټوريا يا په متيازو کې وينه د سره کروياتو د حل کېدو په سبب هم پېښېدلی شي. په ټول بدن په سيستمي نښو نښانو کې نس ناستی، انورېکسي او وزن بايلنه هم کېدای شي موجوده وي. په داسې وخت کې د ناروغ بدن وينه په جېمسه سره ولړل شي او اورګانيزم په وينه کې وپېژندل شي چې دا د ناروغۍ په پېژندلو کې يوه اهمه پروسه ده.<ref name="WikiVet">[http://en.wikivet.net/Anaplasmosis Anaplasmosis] reviewed and published by [[WikiVet]], accessed 10 October 2011.</ref>

==درملنه او کنټرول==
د دې ناروغۍ درملنه اکثراً د ډوکسيسايکلين په انتيبيوتيک ترسره کېږي. آکسيټېټراسايکلين او اميډوکراب هم په درملنه کې اغېزمن دي. د دې تر څنګ ملاتړه درملنه لکه د مايعاتو او د وينې سره کروياتو تذريق کولو اړتيا هم ليدل کېږي.<ref name="WikiVet"/>

د اناپلازموسېز واکسين جوړ شوی. هغه څاروي چې د دې اورګانيزم کوربانه دي، بايد له نورو څارويو بېل ووژل شي. د کنکو کنټرول ډېر ستونزمن خو ګټور کار دی. کنک وژونکي کيميايي مرکبات تر ډېره حده د کنکو په کنټرول او خپرېدا کې مرسته کولی شي.<ref name="WikiVet"/>

==د ياد وړ پېښې==
د ۲۰۰۹ کال د جولای په 30 مه، ډېوېډ لېټرمن خبر ورکړ چې هغه د اناپلازموسېز په انتان اخته شوی. هغه په دې باور و چې کله دی او د ده ۵ کلن ځوی په مېله دباندې وتلي وه نو دا ناروغي ورته د کنکې د چيچلو وروسته ورپېښه شوې.

==سرچينې==
{{reflist}}



==باندنۍ تړنې==
*CFIA د څارويو د ناروغيو مالومات
:* [http://inspection.gc.ca/english/anima/heasan/disemala/anaplasmos/anaplasfse.shtml Anaplasmosis fact sheet]
:* [http://www.inspection.gc.ca/english/anima/biosec/tooute.shtml Biosecurity training video]
:* [http://www.inspection.gc.ca/english/anima/biosec/biosece.shtml Farm-level biosecurity practices]

[[وېشنيزه:پرازيتپوهنه]]
