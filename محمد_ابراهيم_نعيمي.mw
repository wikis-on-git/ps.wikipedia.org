'''محمدابراهیم نعیمي''' په ۱۹۵۳ کال دکندهار په پنجوایي ولسوالۍ کې زیږیدلی دی، پلار یې ښوونکی و او پلرنۍ کورنۍ یي چې دکندهاردښکاپوربازاردی ، یوه روحانې کورنۍ وه. د پلار د دندې په وجه د هلمند ولایت د گرشک په ولسوالی کې لوی شوی او د ابوالفتح بستي لیسه یي په ۱۹۷۱ ز کال کې پای ته رسولې. په همدغه کال د کابل پوهنتون د پولیتخنیک په پوهنځۍ کې شامل شو. په ۱۹۷۶ ز کال یي د کانو ایستلو څانگه پای ته ورسوله او سملاسي یې د عسکري خدمت د احتیاطو دوره پیل کړه او تر شپږ میاشتو وروسته یي ترخیص ترلاسه کړ. د ۱۹۷۷ ز کال په اوړي کې د پروان ولایت د فرنجل غوربند د بیرایتو په کان کې د انجیر په توگه مقرر شو. په دغه ترتیب یي د کانو او صنایعو په وزارت کې بیلابیلې دندې ترسره کړې، د هلمند په ولایت کې د پنبې او نباتي غوړیو د فابریکې ریس شو، شپږ میاشتې د پلچرخي په زندان کې سیاسي محبوس و، د کانو او صنایعو په وزارت کې د ډبرو د سکرو د مرکزي ادارې کارکوونکی او په پای کې له دولتي دندې څخه گوښه، دوه کاله یې د شخصي کار په لړ کې د گلدوزۍ او خامکدوزي دوکان درلود، اوپه ۱۹۸۹ ز کال و ډنمارک ته کډوال شو. اوس په ډنمارک کې له خپلې کورنۍ ، میرمن او څلورو اولادونو سره ژوندکوي . 
څوکاله کیږي چې د خپل عادي ورځنۍ دندې ترڅنگ یې له لیکنو سره مینه پیدا کړې ده چې په دری، پښتو او ډنمارکې ژبه یي ډیرې لیکنې په بیلابیلو ویبپاڼو کې خپرې شوې دي. درې کاله کیږي چې یوه ویبپاڼه nahimi.dk/pashto چلوي چې په انگریزي ، ډنمارکي ، پښتو او دري ژبو سیاسي او ټولنیزې لیکنې خپروي . د افغان کوچنیانو او زلمیانو له پاره چې په بهر کې اوسیږي په خپله ویبپاڼه کې د پښتو ژبې د زده کړی له پاره بریښنایي ښوونځی پرانیستی دی : Lowast.com

== چاپ شوي آثار ==
# او لا گلونه سوځي
