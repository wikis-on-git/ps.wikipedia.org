'''ولي عبد الله''' د (۱۹٦٤) کل د فبورې په پنځمه نيټه دکابل ښار په يوه روشن فکره کورنۍ کې زېږېدلی دی. په خټه ستانکزی او اصلا [[د لوګر ولايت]] مرکز ([[پل علم]]) د موسی کلا اوسېدونکی دی. زده کړې يې له جومات څخه راپيل او د قاري عبد الله په لومړنۍ ښوونځي کې شامل او بيا د لېسانس تر کچې رسولې دي.
لا د نهم ټولګي زده کوونکی وو ، چې د زده کړو تر څنګ يې د راديو افغانستان د هنر او ادبياتو له اداره سره کار پيل کړ.


ولي عبد الله د زده کړو له پای ته رسولو وروسته د څارندوی په ليکو کې د عسکرۍ سپېڅلې دندې ته لاړ، چې وروسته بيا په (۱۹۸۸) د [[افغانستان]] د راډيو او تلويزيون د اطلاعاتو په اداره کې د خبريال په توګه دنده پيل کړه، ډېر ژر د [[پښتو]] اخبار مرستيال او وروسته يې د پښتو خبري سروېس د مسول په توګه دنده ترسره کوله. ولی عبد الله په تلويزيون کې د خپلې څلور کلنې مودې کار په ترڅ کې د افغانستان له ګوټ ګوټ څخه د تلوزيون لپاه خبري راپورونه او مرکې برابرې کړې دي، او په همدې موده کې يې له هېواد څخه بهر تاجکستان، روسيې، ايرلنډ، نيويارک او کيوبا ته رسمی سفرونه کړي دي.

ولي عبدالله په ۱۹۹۲ کال کې د مهاجرت لار ونيوله او دوه کاله يې په مسکو کې د افغانی کډوالو په اداره کې کار وکړ. په ۱۹۹۴ کال کې لندن ته واوښت، او په ۱۹۹۷ کال کې يې د بي بي سي د هنري، ادبي او تفريحي پروګرامونو په برخه کې د خپل کاري ژوندانه بله پاڼه پرانيستله، او تر ننه پورې يې د (ملغلرو امېل)، (خبرې او سندرې)، (که زه ستا پر ځای وی)، (پنجشنبه له اورېدوکو سره) او د (اوومې سټوډيو) پروګرامونه پر مخ بېولي دي، چې دا دی اوس يو ځل بيا د خپل ژوندانه له يو بل امتحان سره مخامخ دی.

ولي عبد الله وايي چې له ژورنالېزم، سياست اوادبياتو سره بې کچې مينه لرم.

ولي عبد الله شعر ليکي، په الهامي شعرنو اعتقاد لري، د غزل، څلوريزې او سپين شعر له فورمونو سره ډېره مينه لري.

== سرچینه==
د بی بی سی رادیو پښتو څانګه


[[وېشنيزه:د بي بي سي راډيو خبريالان]]
