[[Image:Ali_Ahmad_Jalali.jpg|thumb|289px|علي احمد جلالي]]
'''ډاکټر علي احمد جلالي''' (په [[انګريزي ژبه|انګرېزي]]: ''Ali Ahmad Jalali'') افغان ليکوال او د افغانستان د کورنيو چارو وزارت پخوانى وزير دى. نوموړى دا مهال د واشنګټن په ملي دفاعي پوهنتون کې استاد دى.

== ژوندليک ==
علي احمد جلالي ، د [[غلام جيلاني جلالي]] زوی ، د کورنيو چارو وزير د امريکا غږ خپرونې مخکينی مشر چې په تېرو نژدې دوو کلونو کې د کورنيو چارو وزير دی او د نړيوال نوميالي پروفيسور شاغلي استاد علی احمد "جلالی" پروفيسور علی احمد جلالی د واشنګتن د ملی دفاع په پوهنتون کی د نږدې ختیزلپاره د سهیلی آسیا د ستراتیژیک مرکز د ستراتیژیکو څيړنو پروفیسور دی .
== دندې ==
نوموړي د ۲۰۰۳ ميلادي کال له جنوری څخه د ۲۰۰۵ ميلادي کال تر اکتوبر پورې د [[افغانستان]] د کورنیو چارو د وزیر په توګه دنده ترسره کړي ده .
ښاغلی جلالی په [[کابل]] کی د وزارت تر دندې دمخه د افغانستان د ملی رادیو د شبکی رئيس او په واشنګټن ډي.سي کې د امریکا غږ د پښتو او پارسي خپرونو مبتکر او مشر وو . ښاغلی استاد جلالی په څو ژبو کې د سیاسي او نظامي مسئلو نامتو مبصردی . برسېره پر دې په اکادميکو، اداري او ژورنالستيکی چارو او ليکوالۍ کې پراخه تجربه لري .
په ۱۹۸۲ ـ ۲۰۰۳ کلونو کې د امریکا غږ سره د خپلې دندی پر مهال علي احمد جلالي د افغانستان، [[ایران]] او [[تاجکستان]] لپاره د پښتو، دري فارسي ژبو د خپرونو مشري په غاړه درلوده . د یوه ژورنالیست په توګه يې په ۱۹۸۲ ـ ۱۹۹۳ کلونو کې د افغانستان جګړه او په ۱۹۹۳ ـ ۲۰۰۰ کلونو کې د پخواني [[شوروي اتحاد]] [[منځنۍ اسيا]] جګړې تر خپل پوښ لاندې راوستي وې . نوموړي د پخواني شوروي د مرکزي آسیا جمهوریتونو ته پراخ او هر اړخيز سفرونه لرل چی د هغو په پايله کې يې د سيمې د سياسي ، اقتصادي او ټولنيزې ودې او پراختياوو په اړه د امریکا غږ لپاره په سلګونو تحليلي رپوټونه ليکلي دي . د افغان اردو پخواني افسر، ډګروال استاد جلالي په افغانستان باندې د شوروي يرغل په وړاندې د افغان مقاومت سره د ممتاز نظامي پلان جوړوونکي په توګه دنده اجراء کړي ده . هغه د افغانستان، بریتانیا، پخوانی شوروي اتحاد او متحدوايالتونو په لوړو نظامي اکادميو کې زده کړې سر ته رسولې دي . 
== ليکوالي ==
په ځو ژبو«انګلیسی، عربي، اردو، ترکي، فرانسوی، پښتو، دری» کې د اثارو ليکونکی علی احمد جلالی په سيمه کې د اسلامي غورځنګ په اړه د موضوعګانو په ګډون په سياسي، نظامي او امنيتي مسئلو کې د افغانستان،ايران او منځنی اسيا لپاره د ګڼ شمیر کتابونواو مقالو مؤلف دی . د هغه اثار په متحدو ایالتونو، بریتانیی، افغانستان، [[پاکستان]] او ایران کی خپاره شوی دي . نوموړي ډېر وختونه د[[استراليا]] د ملي تلويزيون په ګډون د متحدو ايالتونو په مهمو تلويزيوني شبکولکه CBC او د کانادا د ABC CNN ABC , NBC , MSNBC , FOX News , PBS, NPR کې د افغانستان د مسئلو په اړوند د مبصر دنده سرته رسولي ده . د استاد جلالي مقالې او تبصرې همدا رانګه په Christian Science , Washington Post , New York Times

Monitor, Baltimore Sun, Khalij Times ,Frontier Pos او د امريکا د متحدو ايالتونوپه ډېرو نورو خپرونو، د منځني ختيز ، سهيلي اسيا او اروپايي هېوادونو په ورځپاڼو کې خپرې شوي دي .
علی احمد جلالي د افغانستان د لوړو زده کړو په مؤسسو کی درس ورکړی دی . د متحدو ایالتونو د ملی دفاع په پوهنتون او داسی نورو مؤسسو لکه 
U.S. Army War College, U.S. Naval Postgraduate School, Monterey, California, Command and General Staff College, Fort Leavenworth, Kansas, and the British Army Staff College, Camberley, England


[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:پښتانه سياستوال]]
[[وېشنيزه:افغان سياستوال]]
[[وېشنيزه:افغان وزيران]]
[[وېشنيزه:د شمالي ټلوالې غړي]]
