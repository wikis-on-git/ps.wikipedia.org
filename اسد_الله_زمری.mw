'''اسدالله زمرى''' د حاجي عبدالحمید زوي ، په ۱۳۳۳ لمریز کال کې د لغمان په ولایت کي زیږیدلي دى . د لښکر ګاه د لیسي له پاى ته رسولو نه وروسته يې خپل لوړې زده كړې د ماسترۍ تر درجي پورې [[د کابل پوهنتون]] د حقوقو او سیاسي علومو په پوهنځۍ کي سرته رسولې دي .
د هیواد په بیلا بیلو حقوقي ارګانو کې د دندې له ترسره کولو وروسته په ۱۳۷۲ لمریز کال له خواږه هېواد نه وتلو ته اړ شو او په المان کې ئې پناه وغوښته ، چې  تر اوسه په دغه هېواد کې د پردیسۍ تریخ ژوند تیروي .
دى له ۱۳۵۶ کال راهیسې شعر لیکي او د هېواد په بیلا بیلو خپرونو کې ئې شعرونه خپاره شوي دي . لومړۍ ځانګړې شعري ټولګه یې د (اوښکې اوسکروټې ) په نامه په ۱۳۵۶ لمریز کال کې  د چاپ او خپرونې د دولتي کومېټې له خوا په دولتي چاپخونه کې چاپ او دويمه شعري ټولګه یې د (لمبو کلی) دی ، چې په۱۳۷۹ لمریز کال کې ددانش په کتابتون کې چاپ شوې ده.
د شعر څو بېلگې يې دادي :	 
		
 	پـردی

زما تقــدیـر يـي په سکرو لیکلی

فـریاد زمـا دی په رنجــو لیکلی

نا هــیـلۍ خـپـل یاد ګــار زمـا په زړه کې

دي  د نوکانـو په تـیـرو لیـکـلی

د غــم لـړلــــي ژونـدانـه داسـتـان مــې

بـیــا اوریـدو تـه دی پـه غـرو لـیـکلی

جـنــون  د عـقـل پـه کوڅـــه کـی ویــنم

پـه وره مـی نــوم  د لـیـونـو لـیـکـلـی

سـتــرګـــې مـدام ځــکـه په اوښکو وینځم 

د جــانـان خـیال یـی پـه پـردو لـیـکلی
 
د عــشـق کـعـبـه کـې مــې چـلـه نیو  لې

د مــعـبـود نــوم مـې په شـعـرو لیکـلی

پـخـپـلـو ښــو سـتـرګـو بـد نه شم لیدای

بــد مـې پـه بــد ،ښـــه مــې په ښو لیکلی
 
ښکـــلی احســـاس مـــې د غــزل تـــصویر کې
پــه   تـرنـم او ولـولـو لـیـکـلـی
****	 
		
 	ستړي یادونه

هغه آسمانـــي یـــادونـــه چیـــرته دي ؟
ښکليپروني یادونه چیـــرتـــــــه دي ؟
نـــن دانـــدیښـنو نیزې راســـــیخې دې
مستاولیونـــي یــادونــه چیرته دي ؟
اورمـــې دلمبـــولــه ګـــرمۍوتښتید؟
خپلونه پردي یـــادونـــه چـــیرتــه دي ؟
خیال دیوه خیز هم سر تـــه نـــه راځـــــي
هغه عقابي یـــا دونــــه چیــــرتــــه دي؟
لاس اوپښې وخوړې ځنـــځېـــر راتــــه
اوس دآزادۍ یادونه چـــیرتـــــــــه دي؟
هېلې- امیدونه راته مړه شــــوه ټــــــول
ستامسیحائي یادونه چــــیرتـــــه دي؟
دلته کړي غربت، هلته وحشــت توفان
ستر نا خدائي یــادونه چـــیرتـــــه دي ؟
بیابه دې اغزي پـــه ستـــرګـــووکاږم؟!
هغه طوطېـــائــــي یـــادونــه چیرته دي
څـــوبــــــــهسفراوهــــجرت ژاړ مــــه ؟!
ســـتړي وطــــني یـــادونـــه چیرته دي؟
۲۰۰۲.۱۲.۷
==اخځونه==
# http://samsoor.com/sheruna.php
