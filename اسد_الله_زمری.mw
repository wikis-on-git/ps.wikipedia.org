'''اسدالله زمرى''' د حاجي عبدالحمید زوي ، په ۱۳۳۳ لمریز کال کې د لغمان په ولایت کي زیږیدلي دى . د لښکر ګاه د لیسي له پاى ته رسولو نه وروسته يې خپل لوړې زده كړې د ماسترۍ تر درجي پورې [[د کابل پوهنتون]] د حقوقو او سیاسي علومو په پوهنځۍ کي سرته رسولې دي .
د هیواد په بیلا بیلو حقوقي ارګانو کې د دندې له ترسره کولو وروسته په ۱۳۷۲ لمریز کال له خواږه هېواد نه وتلو ته اړ شو او په المان کې ئې پناه وغوښته ، چې  تر اوسه په دغه هېواد کې له خپلې میرمنې او ځلورو اولادونو سره د پردیسۍ تریخ ژوند تیروي .
دى له ۱۳۵۶ کال راهیسې شعر لیکي او د هېواد په بیلا بیلو خپرونو کې ئې شعرونه خپاره شوي دي . 

== چاپ شوي آثار ==
#لومړۍ ځانګړې شعري ټولګه یې د (اوښکې اوسکروټې) په نامه په ۱۳۵۶ لمریز کال کې  د چاپ او خپرونې د دولتي کومېټې له خوا په دولتي چاپخونه کې چاپ شوی ده.
#دويمه شعري ټولګه یې (د لمبو کلی) دی ، چې په۱۳۷۹ لمریز کال کې په پیښور کې ددانش په کتابتون کې چاپ شوې ده.
#دریمه شعري ټولګه یی (دپتنګ وزر)دی چې په ۱۳۸۷کال کې د اسد دانش په مطبعه (کابل)کې چاپ شوې ده.
#په افغا نستان کې داساسي قوانینو تدوین او د ځینو حقوقي موازینو څرنګوالي ته یوه کتنه -پهل ۱۳۶۸کال کې د دافغانستان د جمهوری دولت د ملي شورا د ولسی جرګې لخوا د کابل په دولتې چاپخونه کې چاپ شوی دی.



== د شعر بېلګې ==
د شعر څو بېلگې يې دادي :	 		
<center>پـردی
{{شعر}}{{ب|زما تقــدیـر يـې په سکرو لیکلی|فـریاد زمـا دی په رنجــو لیکلی}}
{{ب|نا هــیـلۍ خـپـل یاد ګــار زمـا په زړه کې|دی  د نوکانـو په تـیـرو لیـکـلی}}
{{ب|د غــم لـړلــــي ژونـدانـه داسـتـان مــې|بـیــا اوریـدو تـه دی پـه غـرو لـیـکلی}}
{{ب|جـنــون  د عـقـل پـه کوڅـــه کـی ویــنم|پـه وره مـی نــوم  د لـیـونـو لـیـکـلـی}}
{{ب|سـتــرګـــې مـدام ځــکـه په اوښکو وینځم|د جــانـان خـیال یـې پـه پـردو لـیـکلی}}
{{ب|د عــشـق کـعـبـه کـې مــې چـلـه نیو  لې|د مــعـبـود نــوم مـې په شـعـرو لیکـلی}}
{{ب|پـخـپـلـو ښــو سـتـرګـو بـد نه شم لیدای|بــد مـې پـه بــد ،ښـــه مــې په ښو لیکلی}}
{{ب|ښکـــلی احســـاس مـــې د غــزل تـــصویر کې|پــه   تـرنـم او ولـولـو لـیـکـلـی}}
{{د شعر پای}}
ستړي یادونه
{{شعر}}{{ب|هغه آسمانـــي یـــادونـــه چیـــرته دي ؟|ښکلي پروني یادونه چیـــرتـــــــه دي ؟}}
{{ب|نـــن دانـــدیښـنو نیزې راســـــیخې دې|مست اولیونـــي یــادونــه چیرته دي ؟}}
{{ب|اورمـــې دلمبـــولــه ګـــرمۍوتښتید؟|خپلونه پردي یـــادونـــه چـــیرتــه دي ؟}}
{{ب|خیال دیوه خیز هم سر تـــه نـــه راځـــــي|هغه عقابي یـــا دونــــه چیــــرتــــه دي؟}}
{{ب|لاس اوپښې وخوړې ځنـــځېـــر راتــــه|اوس دآزادۍ یادونه چـــیرتـــــــــه دي؟}}
{{ب|هېلې- امیدونه راته مړه شــــوه ټــــــول|ستامسیحائي یادونه چــــیرتـــــه دي؟}}
{{ب|دلته کړي غربت، هلته وحشــت توفان|ستر نا خدائي یــادونه چـــیرتـــــه دي ؟}}
{{ب|بیابه دې اغزي پـــه ستـــرګـــووکاږم؟!|هغه طوطېـــائــــي یـــادونــه چیرته دي}}
{{ب|څـــوبــــــــه زه سفراوهــــجرت ژاړ مــــه ؟|ســـتړي وطــــني یـــادونـــه چیرته دي؟}}
{{د شعر پای}}

افغان
{{شعر}}
{{ب|مسلمان که مې دي سپین د دواړو سترګو|نو هندو مې دې ددوو سترګو تور}}
{{ب|د سني او دشیعه  توپیر مې نه موند|ټول جهان مې پسې وکوت کور به کور}}
{{ب|هزاره، ترکمن، بلوڅ، پښتون او ازبک|پنځه ؛ګوتې د یو لاس دې د سوک زور}}
{{ب|پشه یې،نورستاني او قزلباش هم|دي زامن   د افغان پلار  ،  افغانې مور}}
{{ب|په جملو او کلمو کله بیلېږې ؟|ده  پښتو د دري ژبي    سکه خور}}
{{ب|دتاریخ د معلم   نوی سبق  دادی:|چی پرون دی وو تربور ، نن ددې ورور}}
{{ب|که مې وېنه په رګو کې پښتنه ده|هر تاجیک   ګڼمه   خپل سکنې ورور}}                      
{{ب|دوطن دمور  اولاد یو  بې توپېره|یو مو ژوند دی، یو مو مرګ او یومو ګور}}
{{ب|بیلوي او جنګوي مو،چې، دښمن دي|دتاریخ لاس به یې مخ کړی ورته تور}}
{{د شعر پای}}                                                    


ښکیل شوی زړه

مدام په خوب او ویښه،...

یمه لګیا او یو تصویر کاږمه....

یو بی مثاله تصویر،

چې د هنر او د خلقت یو لوی  شاهکار وګرځي،

چې چا تر اوسه لا ایستلی نه وی 

د نامرادیو ،بد بختیو او غمونو تصویر 

د ولږی ، فقر ، دژړا او ددردونو تصویر

......د بی کوریو تصویر

د جنازو او دهجرت دبی پایانه بهیر

د کړاوونو ،عذابونو او ظلمونو تصویر 

په تیارو شپو کې د وحشت او ستمونو تصویر........

لاس مې ور اوږد کړ چې قلم راواخلم

زما قلم د شهیدانو د جنډو لرګی وو،

رنګ  مې له اوښکو او له وینو څخه

او د باروتو له لوګي......

او د لمبو له  شرارو نه جوړ وو

ما د نظر په تخته.....

دغه تصویر کاږه لا ......

لا پکې بوخت ومه زه ،

کار مې تمام څه ، چې لا ډیر پاتې وو،

چې د تصویر په زړه کې

راته یو زړه څرګند شو........

یو را ښکیل شوی ، زبیښل شوی 

او له درده ډک زړه .

چې ورته مې کتل

دا زما خپل تصویر وو

زما دتن ، زما د  ځان ،

زما د ګران او وران وطن 

«افغانستان»  تصویر وو 

</center>
[[وېشنيزه:پښتانه شاعران]]

==اخځونه==
# http://samsoor.com/sheruna.php




















[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:افغانان]]
