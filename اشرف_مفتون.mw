
'''اشرف مفتون''' ([[زوکړه]] د ۱۹۱۵ زېږدي [[کال]] شاوخوا - [[مړینه]]؟) د لوی [[افغانستان]] يو [[پښتو ژبه|پښتو ژبی]] [[شاعر]] وو. 

==مخينه== 
اشرف مفتون د ۱۹۱۵ زېږدي کال په شاوخوا کې د [[پښتونخوا]] د [[چارسده|چارسدې]] په سیمه کې زېږېدلی او یو فلسفی شاعر دی. هغه د پښتو ادب د شلمې [[پېړۍ]] یو له سترو شاعرانو څخه دی، او په تېره بیا د دې پېړۍ په دوهمه نیمایي کی یې داسې آثار ولیکل چې د پښتو د شعر له تاریخ سره به د تل لپاره ژوندي پاته وي. د انسانیت، د غرور او عظمت مین دی. په پاکۍ او ایماندارۍ پسې سرې سترگې گرځي او د احساس په دنیا کې به داسې موضوع نه وي چې هغه د خپلو شعرونو قالب ته راوړې نه وي، او ورباندې غږېدلی نه وی. په دې سلسه کې یې هغه شعر د توجه وړ دی چی د بېلتون په نوم یې لیکلی دی.

میا [[سيد رسول رسا]]، چې پخپله هم شاعر او مشهور محقق لیکوال وو، د اشرف مفتون «د شاعر دنیا» په نوم شعري مجموعې باندی د مقدمې په ترڅ کی لیکي چې د مفتون صاحب دنیا د خوبونو دنیا ده. هغه د دې حقیقي [[زړه]] چاودي او زهره چاودي دنیا مردم ازار مخلوق نه بېزاره دی او چېرته خیالي دنیا کې په جنتي او معصومو خوبونو کې غرق، د دنیا له خلکو پټېدل غواړی، او د حسن او عشق په رڼینیو کې د آسماني [[نړۍ]] د دلفرېب منزلونو ترمنځ، د زړه د پټو ارمانونو پوره کېدل غواړی. دا یو کیفیت زموږ شاعر په شل رڼه رڼینو مختلفو شکلونو بیا بیا پېش کړی دی.

په هغه غزل کی چې اشرف مفتون خپل ځان د هر څه مالک بولي او فکر کوي او یا یقین لري چې د خوشالۍ انتها او هغه صحرا له ده سره ده چې ټوله نړۍ یې تلاښ کوي او یا په ډېر غرور سره وایي چی د خیال پرواز د زړه گداز او د ژوند ساز ټول له ده سره دي. د اشرف مفتون د کلام زور له ورایه ښکاري. هغه موږ ته نه وایي چی دا غزل یې کله لیکلی دی، خو څرنگه چې میا سید رسول رسا په دغه وخت کی هغه ته زلمی شاعر وایي، نو موږ ویلای شو چې دا به یې د پاخه زلمیتوب کلام وي. پوخ زلمیتوب هم ځکه ورته وایو چی هغه خپل کلام د مجموعې په توگه چاپ ته سپارلی او مشهورو لیکوالانو او څېړنکو د یوه ښه شاعر په توگه پېژندلی دی.

د اشرف مفتون شاعري د یوه ویښ وجدان ږغ دی. هغه د شعر په قلمرو کې هیڅ مسله نه ده پرې ایښې او چې په زړه کې یې هر سوال گرځېدلی دی نو هغه ته یې په ډېره بې پروایي د خپلې خوښې سره ځواب ورکړی دی. دی پخپله د کاواکۍ په نوم مجموعې په نوم مقدمه کی لیکی چی زه ژوند پرست او انسان پرست یم. زه انسانی ژوند د هر قسمه غیر ضروری قیدو بند ، ظلم زیاتی نه ازاد او بې نیازه غواړم.که د انسان په سترگو مذهبی تعصب پردې خورې کړی وی، نو ما به یې ورته پام کړی وی.که په ده د خپل اقتدار د خاطره چا د مشرۍ کوښښ کړی وی نو ما به سکونډلی وی.که ته په ځای د سپورو ریشتیاو، ښایسته دروغو خوند ورکړی وی،نو مابه یې تعریف کړی وی. که دی د زر لالچ شمکوره کړی وی،نو ما به ورته د مینی ډېوه بله کړې وی. که دی می د غلطو رسمونو رواجونو په زولنو کی لیدلی وی، نو ما به ورته ر زولنو د شلولو تلقین کړی وی.او هم د دغو جذباتو احساساتو په رڼا کی ما کاواکی لیکلی دی، او گرانو لوستونکو همددغو جذباتو احساساتو په رڼا کی به یې لولی.

د اشرف مفتون د شعر یو کمال کی فلسفی رڼ او ژور توب دی، نو بل کمال یې د ښایست سره سادگی ده . د هغه کلام د پښتو ژبی د نو رو لویو شاعرانو په څېر هم له مفهومه ډک دی او هم یې پوهېدل تقریبا هر لوستونکی ته اسان دی.د هغه شاعری فطری او طبیعی ده. او دی پخپله د وږمې په نوم مجموعې باندی د مقدمې په ترڅ کی لیکی چی زما په خیال شاعری د زور څیز نه دی. دا د تاثر څیز دی. د دې دپاره ما دوږمې په هر غزل باندی تاریخ لیکلی دی.ځکه چی لوستونکو ته معلومه شی چی نن کوم شعرونه ما لیکل هغه هفته وړاندی ما ولی نه لیکل. یا سږ کال چی زه څه لیکم دا دوه درې کاله مخکی ما ولی نه لیکل. خو تاثر او الهام نه و، ځکه دا شعرونه هم نه وه. د اشرف مفتون شعر الهام دی. او هغه دخلکو سره ددغه الهام په شریکولو کی هیڅ بد نیتی او تڼ نظری نه ده کړې. 

==مدني اکر== 

==د شعر بېلگې يې== 
 
==چاپ شوي نښيرونه يې== 

۱- کاواکۍ (شعري ټولگه). 

۲-د شاعر دنیا (شعري ټولگه).  
  
==اخځليک== 

۱- https://www.tolafghan.com/articles/20220 

۲- https://pashtonwriters.webs.com/
