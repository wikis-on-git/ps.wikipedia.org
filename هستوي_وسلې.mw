'''هستوي وسلې''' د دوو هستوي تعاملونو (هستوي انشقاق او هستوی اتحاد) پر بنسټ کار کوي. ‌هغه چې د هستوي انشقاق پر بنسټ‌ کار کوي د اټومي وسلو او هغه چې د هستوي اتحاد پر بنسټ‌ کار کوي د هایډروجني وسلو یا بمونو په نامه یادېږي.

د دغو وسلو د ویجاړۍ ځواک ډېر دی،‌ اوږدمهاله او لڼدمهاله زیانونه لري چې له چټکې چاودنې پیل تر اور لګېدا او وړانګو اوږدمهاله خپرونې پورې رسېږي.‌ ‌د هستوي وسلو ډېر خطرناک ډول یې هستوي بمونه دي چې د سون توکي یې معمولا یورانیم او یاهم پلوټونیم وي په داسې حال کې چې د هایډورجني بمونو د سون توکي یوازې هایډروجن وي.‌

یو کوچنی (زر کیلو ګرامه) یا یو داسې هستوي بم چې یو ټن وزن ولري د یوه ښار ویجاړولو لپاره بس دی.‌‌ د یوټن یورانیمو انرژي د یوملیون ټنو باروتو له انرژۍ سره مساوي ده. نورې وړې هستوي وسلې هم شته چې د ټيټې یورانیم کاروي.‌ د هستوي وسلو کارونه په بشپړه توګه بنده ده.

ټیټه بیه،‌ ډېره انرژي،‌ د تعامل چټکتیا او لږه کتله د هستوي وسلو له ګټو او د ویجاړۍ لویه کچه، له کنټرول وتلي زیانونه، اوږدمهاله اغېزې او د ساتنې پېچلی میخانیکیت (لارې چارې) د هستوي وسلو له ناسمو خواصو ګڼل کېږي.

که چېرې دغه وسلې په هر چاپېریال کې وکارول شي نو هلته کیمیاوي، بیولوژيکي او هستوي بیړني حالات را منځ ته کوي.

د دغو حالاتو لپاره په ټوله نړۍ کې هېوادونه ځانکړې ادارې یا هم د بېلابېلو ادارو په چوکاټ کې ځانګړي واحدونه لري، د دغو ادارو یا واحدونو دنده دا وي چې امنیتي ځواکونه، د اور وژنې کارکونکي او په هېواد کې نور هر هغه څوک چې غواړي په داوطلب ډول له دغو ادارو سره کار وکړي وروزي او همدارنګه په خپله هم د بیړنیو حالاتو په حال کې د خلکو مرستې ته ور ودانګي.‌
