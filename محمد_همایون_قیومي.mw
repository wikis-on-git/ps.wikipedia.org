محمد همایون قیومي ۶۲ کلن د برېښنا انجينري او د محاسبې مديريت لوستی او له ۲۰۱۱ راهيسې د سان هوزی د دولتي پوهنتون رييس دی.
د سان هوزی امريکایي پوهنتون San Jose State University رييس محمد همایون قیومي به ډېر ژر د ولسمشر اشرف غني د سلاکار په توګه دنده پيل کړي.
ښاغلي قيومي د ياد پوهنتون ادارې ته خبر ورکړی، چې راتلونکې مياشت خپله دنده پرېږدي او په افغانستان کې د زېربنا او ټکنالوژۍ په برخه کې د ولسمشر د مشر سلاکار په توګه دنده پيلوي.
۶۲ کلن محمد همایون قيومي د برېښنا انجينري او د محاسبې مديريت لوستی او له ۲۰۱۱ راهيسې د سان هوزی د دولتي پوهنتون رييس دی.
نوموړی پنځه کاله د کليفورنيا د دولتي پوهنتون California State University, East Bay د ختيزې څانګې رييس پاتې شوی. 
ښاغلی قيومي په کابل کې لوی شوی، د بيروت په امریکايي پوهنتون او د امریکې د کنکټيکټ پوهنتون University of Cincinnati کې يې زده کړې کړي. 
نوموړي له ۲۰۰۲ څخه تر ۲۰۰۵ پورې د افغانستان په ماليې وزارت کې د اشرف غني د سلاکار په توګه کار کړی. همایون قيومي لومړنی افغان دی، چې د امریکا د يوه مهم پوهنتون د رئيس په حیث یې کار کړی.
د سان هوزی پوهنتون San Jose State University دېرش زره زده کوونکي لري."
