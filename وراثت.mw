

وراثت (په انګلیسي: Heredity)، چې د بیولوجیکي وراثت په نامه هم یادېږي، له والدینو څخه اولاد ته د صفتونو لېږدېدنه ده؛ د اولاد حجرې یا اورګانیزمونه، یا د زوجي تکثر او یا هم غیرزوجي تکثر له‌لارې، د خپلو والدینو جنتیکي معلومات اخلي. د وراثت له‌لارې، کېدای شي د وګړو ترمنځ تنوع‌ګانې سره غونډې شي او له‌امله یې نوعې د طبیعي انتخاب پر مټ تکامل وکړي.

== ټولیزه کتنه ==
په انسانانو کې، د سترګو رنګ د یوې ارثي ځانګړنې بېلګه ده: کېدای شي یو وګړي ته د «نسواري سترګو صفت» له والدینو څخه په ارث پاتې شي. ارثي صفتونه د جېنونو له‌خوا کنټرولېږي او د یو اورګانیزم په جېنوم کې د جېنونو یوې بشپړې ټولګې ته «جېنوټایپ» ویل کېږي.<ref>{{cite journal|author=Sturm RA|author2=Frudakis TN|title=Eye colour: portals into pigmentation genes and ancestry|journal=Trends Genet.|volume=20|issue=8|pages=327–332|date=2004|pmid=15262401|doi=10.1016/j.tig.2004.06.010}}</ref><ref name="Pearson_2006">{{cite journal|author=Pearson H|title=Genetics: what is a gene?|journal=Nature|volume=441|issue=7092|pages=398–401|date=2006|pmid=16724031|doi=10.1038/441398a|bibcode=2006Natur.441..398P|s2cid=4420674}}</ref>

د یوه اورګانیزم د جوړښت او چلند د مشاهدې وړ صفتونو بشپړه ټوله د «فېنوټایپ» په نامه یادېږي. دغه صفتونه د هغو د جېنوټایپ او چاپېریال له تعامل څخه رامنځ‌ته کېږي. په پایله کې، د یوه اورګانیزم د فېنوټایپ ډېرشمېر اړخونه ارثي نه‌دي. د بېلګې په توګه: د لمر وړانګې له‌امله تور شوی پوستکی د یوه شخص جېنوټایپ او د لمر وړانګې ترمنځ د تعامل له‌امله دی؛ نو، د لمر له وړانګې تورېدل له والدینو څخه اولاد ته په ارث نه‌پاتې کېږي. سره له‌دې، ځیني خلک، د جلا جېنوټایپ لرلو له‌امله، د ځینو په پرتله خورا ژر تورېږي: یوه ښه بېلګه یې د البینیزم (پېس) ارثي صفت لرونکي وګړي دي، چې په ټوله کې، نه‌سوځي او د لمرسوځونې پر وړاندې خورا حساس دي.<ref>{{cite journal|author=Visscher PM|author2=Hill WG|author3=Wray NR|title=Heritability in the genomics era&nbsp;– concepts and misconceptions|journal=Nat. Rev. Genet.|volume=9|issue=4|pages=255–266|date=2008|pmid=18319743|doi=10.1038/nrg2322|s2cid=690431}}</ref><ref>{{cite journal|url=http://www.minervamedica.it/en/journals/dermatologia-venereologia/article.php?cod=R23Y2010N01A0037|title=Genetics of pigmentation and melanoma predisposition|author=Pho LN|author2=Leachman SA|journal=G Ital Dermatol Venereol|date=Feb 2010|volume=145|issue=1|pages=37–45|pmid=20197744|access-date=2013-03-26|archive-date=2019-03-28|archive-url=https://web.archive.org/web/20190328215053/http://www.minervamedica.it/en/journals/dermatologia-venereologia/article.php?cod=R23Y2010N01A0037|url-status=live}}</ref><ref>{{cite journal|title=PGC-1 coactivators regulate MITF and the tanning response|author=Shoag J|journal=Mol Cell|date=Jan 2013|volume=49|issue=1|pages=145–157|doi=10.1016/j.molcel.2012.10.027|pmid=23201126|last2=Haq|first2=Rizwan|last3=Zhang|first3=Mingfeng|last4=Liu|first4=Laura|last5=Rowe|first5=Glenn C.|last6=Jiang|first6=Aihua|last7=Koulisis|first7=Nicole|last8=Farrel|first8=Caitlin|last9=Amos|first9=Christopher I.|display-authors=1|pmc=3753666}}</ref><ref>{{cite journal|author=Oetting WS|author2=Brilliant MH|author3=King RA|title=The clinical spectrum of albinism in humans and by action|journal=Molecular Medicine Today|volume=2|issue=8|pages=330–335|date=1996|pmid=8796918|doi=10.1016/1357-4310(96)81798-9}}</ref>

جوته شوې ده چې ارثي صفتونه له یوه نسل څخه راتلونکي نسل ته د DNA (د جنتیکي معلوماتو کوډ کوونکی مالیکول) له‌لارې لېږدول کېږي. DNA یو اوږد پولیمیر دی چې څلور ډوله د تعویض وړ قاعدې لري. د نوکلیک اسید لړۍ (د یوه ځانګړي DNA مالیکول په اوږدو کې د قاعدو لړۍ) جنتیکي معلومات ځانګړوي: دا کېدای شي د یوه متن هجا کوونکو تورو د یوې لړۍ په توګه وانګېرل شي. د میتوسیس له‌لارې د یوې حجرې وېش ترمخه، DNA کاپي کېږي، داسې چې د رامنځ‌ته شویو دوو حجرو له جملې څخه، هرې یوې ته د DNA لړۍ په ارث پاتې کېږي. د یوه منفرد وظیفوي واحد د ځانګړوونکي DNA مالیکول پروټین ته «جېن» ویل کېږي؛ بېلابېل جېنونه د قاعدو بېلابېلې لړۍ لري. د حجرو دننه، د DNA اوږدې څانګې د «کروموزمونو» په نامه متراکم جوړښتونه رامنځ‌ته کوي. اورګانیزمونو ته، د هومولوګي کروموزومونو په بڼه له والدینو څخه جنتیکي مادې په ارث پاتې کېږي، چې دغه هومولوګي کروموزومونه د جېنونو لپاره د کوډ کوونکو DNA لړیو یو ځانتنی ترکیب لري. د کروموزوم دننه د DNA لړۍ یو ځانګړی موقعیت د «کروموزومي موقعیت یا locus» په نامه یادېږي. که چېرې په یوه ځانګړي کروموزومي موقعیت کې د DNA لړۍ د وګړو ترمنځ سره توپیر ولري، د دغې لړۍ توپیر لرونکو بڼو ته «الېلونه» ویل کېږي. د DNA لړۍ د موتېشنونو له‌لارې بدلېدلای او نوي الېلونه رامنځ‌ته کولای شي. که چېرې د یوه جېن دننه موتېشن پېښ شي، کېدای شي د جېن له‌لارې کنټرول کېدونکی صفت له نوي الېل څخه اغېزمن او د اورګانیزم فېنوټایپ بدل شي.<ref name="Futuyma">{{cite book|last=Futuyma|first=Douglas J.|author-link=Douglas J. Futuyma|date=2005|title=Evolution|publisher=Sinauer Associates, Inc.|location=Sunderland, Massachusetts|isbn=978-0-87893-187-3|url-access=registration|url=https://archive.org/details/evolution0000futu}}</ref><ref>{{cite book|last=Griffiths|first=Anthony, J.F.|title=Introduction to Genetic Analysis|date=2012|publisher=W.H. Freeman and Company|location=New York|isbn=978-1-4292-2943-2|page=3|edition=10th|author2=Wessler, Susan R.|author3=Carroll, Sean B.|author4=Doebley J}}</ref>

سره له‌دې، په داسې حال کې چې دغه ساده اړیکه د یوه الېل او صفت ترمنځ په ځینو حالاتو کې شتون لري، ډېري صفتونه لا پېچلي دي او د اورګانیزمونو ترمنځ او دننه د څوګونو جېنونو (چې سره په تعامل کې دي) له‌خوا کنټرولېږي. تکاملي بیولوجي‌پوهان وایي چې په جنتیکي شبکو او د حجرو ترمنځ اړیکو کې پېچلي متقابل عملونه د ارثي تنوع‌ګانو لامل ګرځېدلای شي، چې کېدای شي په تکاملي انعطاف او مجرا جوړونه کې د ځینو میخانیکونو لپاره زمینه برابره کړي.<ref>{{cite journal|author=Phillips PC|title=Epistasis – the essential role of gene interactions in the structure and evolution of genetic systems|journal=Nat. Rev. Genet.|volume=9|issue=11|pages=855–867|date=2008|pmid=18852697|doi=10.1038/nrg2452|pmc=2689140}}</ref><ref name="Lin">{{cite journal|author=Wu R|author2=Lin M|title=Functional mapping&nbsp;– how to map and study the genetic architecture of dynamic complex traits|journal=Nat. Rev. Genet.|volume=7|issue=3|pages=229–237|date=2006|pmid=16485021|doi=10.1038/nrg1804|s2cid=24301815}}</ref><ref name="Jablonka02">{{cite journal|last1=Jablonka|first1=E.|last2=Lamb|first2=M.J.|title=The changing concept of epigenetics|journal=Annals of the New York Academy of Sciences|volume=981|issue=1|pages=82–96|date=2002|url=http://a-c-elitzur.co.il/uploads/articlesdocs/Jablonka.pdf|doi=10.1111/j.1749-6632.2002.tb04913.x|pmid=12547675|bibcode=2002NYASA.981...82J|s2cid=12561900|url-status=dead|archive-url=https://web.archive.org/web/20110511122654/http://a-c-elitzur.co.il/uploads/articlesdocs/Jablonka.pdf|archive-date=2011-05-11}}</ref>

وروستیو موندنو د هغو ارثي بدلونونو مهمې بېلګې تایید کړې دي چې د DNA مالیکول د مستقیم عامل له‌لارې بیانېدلای نه‌شي. دغه ښکارندې د اېپي‌جنتیک وراثتي سیسټمونو په توګه ډلبندي کېږي چې په علتي یا مستقله توګه د جېنونو پر سطحه تکامل کوي. د اېپي‌جنتیک موډونو او میکانیزمونو په هکله څېړنه لا تراوسه په خپلو علمي لومړنیو پړاوونو کې ده؛ د دې ترڅنګ، څرنګه چې دغه څېړنیزه موضوع د وراثت‌مننې او تکاملي بیولوجي ډګر لا پراخوي، په وروستیو کې ګڼ‌شمېر فعالیتونه په‌کې ترسره شوي دي. د DNA مېتایلېشن ښودونکی کروماتین، خپل-پایښته مېتابولي کړۍ، د RNA تداخل له‌لارې د جېن غلي کول او د پروټینونو درې‌اړخیز ترکیب (لکه، پریونونه) هغه برخې دي چې اېپي‌جنتیک وراثتي سیسټمونه په‌کې په اورګانیزمي کچه کشف شوي دي. وراثت‌مننه ان په لویو کچو کې هم پېښېدلای شي. د بېلګې په توګه: د مېشت‌ځای جوړونې پروسې له‌لارې اېکولوجیکي وراثت، په اړوند چاپېریال کې د اورګانیزمونو د منظم او تکراري فعالیتونو له‌مخې تعریفېږي. دغه، د اغېزو یو میراث رامنځ‌ته کوي چې د راتلونکو نسلونو انتخابي رژیم اصلاح او هغه ته فیډبک ورکوي. راتلونکی نسل هغه جېنونه او چاپېریالي ځانګړنې په ارث اخلي چې د مخکېني نسل اېکولوجیکي عملونو پر مټ رامنځ‌ته شوې دي. په تکامل کې د وراثت‌مننې نورې بېلګې، چې په مستقیمه توګه د جېنونو له‌خوا نه‌کنټرولېږي، د هڅوبي صفتونو وراثت، ډله‌ییزه وراثت‌مننه، او دننۍ همزیستي ده. د وراثت‌مننې دغه بېلګې چې پر جېن باندې عمل کوي، په پراخه توګه د «څوسطحي یا سلسله‌مراتبي انتخاب» تر سرلیک لاندې مطالعه کېږي، چې نوموړی انتخاب د تکاملي ساینس په تاریخ کې د لانجمنو بحثونو سکالو وه.<ref name="Jablonk09">{{cite journal|last1=Jablonka|first1=E.|last2=Raz|first2=G.|title=Transgenerational epigenetic inheritance: Prevalence, mechanisms, and implications for the study of heredity and evolution|journal=The Quarterly Review of Biology|volume=84|issue=2|pages=131–176|date=2009|url=http://compgen.unc.edu/wiki/images/d/df/JablonkaQtrRevBio2009.pdf|pmid=19606595|doi=10.1086/598822|citeseerx=10.1.1.617.6333|s2cid=7233550|access-date=2011-02-18|archive-date=2011-07-15|archive-url=https://web.archive.org/web/20110715111243/http://compgen.unc.edu/wiki/images/d/df/JablonkaQtrRevBio2009.pdf|url-status=live}}</ref><ref name="Bossdorf10">{{cite journal|last1=Bossdorf|first1=O.|last2=Arcuri|first2=D.|last3=Richards|first3=C.L.|last4=Pigliucci|first4=M.|title=Experimental alteration of DNA methylation affects the phenotypic plasticity of ecologically relevant traits in ''Arabidopsis thaliana''|journal=Evolutionary Ecology|volume=24|issue=3|pages=541–553|date=2010|doi=10.1007/s10682-010-9372-7|s2cid=15763479|url=https://boris.unibe.ch/5317/1/10682_2010_Article_9372.pdf|access-date=2019-08-15|archive-date=2020-03-01|archive-url=https://web.archive.org/web/20200301011727/https://boris.unibe.ch/5317/1/10682_2010_Article_9372.pdf|url-status=live}}</ref><ref name="Jablonka05">{{cite book|last1=Jablonka|first1=E.|last2=Lamb|first2=M.|title=Evolution in four dimensions: Genetic, epigenetic, behavioural, and symbolic|date=2005|publisher=MIT Press|url=https://books.google.com/books?id=EaCiHFq3MWsC|isbn=978-0-262-10107-3|access-date=2015-06-27|archive-date=2021-12-27|archive-url=https://web.archive.org/web/20211227223526/https://books.google.com/books?id=EaCiHFq3MWsC|url-status=live}}</ref><ref name="Laland06">{{cite journal|title=Perspective: Seven reasons (not) to neglect niche construction|last1=Laland|first1=K.N.|last2=Sterelny|first2=K.|journal=Evolution|volume=60|issue=8|pages=1751–1762|date=2006|doi=10.1111/j.0014-3820.2006.tb00520.x|pmid=17089961|doi-access=free}}</ref><ref name="Chapman98">{{cite journal|title=Morphogenesis by symbiogenesis|last1=Chapman|first1=M.J.|last2=Margulis|first2=L.|journal=International Microbiology|volume=1|issue=4|pages=319–326|date=1998|url=http://www.im.microbios.org/04december98/14%20Chapman.pdf|pmid=10943381|url-status=dead|archive-url=https://web.archive.org/web/20140823062546/http://www.im.microbios.org/04december98/14%20Chapman.pdf|archive-date=2014-08-23}}</ref><ref name="Wilson07">{{cite journal|last1=Wilson|first1=D. S.|last2=Wilson|first2=E.O.|title=Rethinking the theoretical foundation of sociobiology|journal=The Quarterly Review of Biology|volume=82|issue=4|date=2007|url=http://evolution.binghamton.edu/dswilson/wp-content/uploads/2010/01/Rethinking-sociobiology.pdf|doi=10.1086/522809|pages=327–348|pmid=18217526|s2cid=37774648|url-status=dead|archive-url=https://web.archive.org/web/20110511235639/http://evolution.binghamton.edu/dswilson/wp-content/uploads/2010/01/Rethinking-sociobiology.pdf|archive-date=2011-05-11}}</ref><ref name="Bijma08">{{cite journal|last1=Bijma|first1=P.|last2=Wade|first2=M.J.|title=The joint effects of kin, multilevel selection and indirect genetic effects on response to genetic selection|journal=Journal of Evolutionary Biology|volume=21|issue=5|pages=1175–1188|date=2008|pmid=18547354|doi=10.1111/j.1420-9101.2008.01550.x|s2cid=7204089}}</ref><ref name="Vrba86">{{cite journal|title=The hierarchical expansion of sorting and selection: Sorting and selection cannot be equated|last1=Vrba|first1=E.S.|last2=Gould|first2=S.J.|journal=Paleobiology|volume=12|issue=2|pages=217–228|date=1986|url=http://www.explorelifeonearth.org/cursos/VrbaGould1986sorting.pdf|doi=10.1017/S0094837300013671|access-date=2011-02-18|archive-date=2016-08-04|archive-url=https://web.archive.org/web/20160804063711/http://www.explorelifeonearth.org/cursos/VrbaGould1986sorting.pdf|url-status=dead}}</ref>

== ډولونه ==
د یوه بیولوجیکي وراثت د حالت بیانول له درېیو اصلي ډلو څخه جوړ شوي دي:

'''1. د اړوندو کروموزومي موقعیتونو شمېر'''

* مونوجنتیک (د «ساده» په نامه هم یادېږي) – یو کروموزومي موقعیت
* اولیګوجنتیک – لږشمېر کروموزومي موقعیتونه
* پولي‌جنتیک – ګڼ‌شمېر کروموزومي موقعیتونه

'''2. اړوند کروموزومونه''' 

* اتوزومي – کروموزومي موقعیت پر جنسي کروموزوم باندې واقع نه‌دی
* ګونوزومي – کروموزومي موقعیت پر جنسي کروموزوم باندې واقع دی
** X-کروموزومي – کروموزومي موقعیت پر X-کروموزوم باندې واقع دی (معمولي حالت)
** Y-کروموزومي – کروموزومي موقعیت پر Y-کروموزوم باندې واقع دی
* مایتوکاندریایي – کروموزومي موقعیت پر مایتوکاندریایي DNA باندې واقع دی

'''3. جېنوټایپ–فېنوټایپ پیوستون'''

* غالب 
* منځنی («غالب‌ډوله» هم ورته ویل کېږي)
* مغلوب
* مسلط
* تر غالب لاندې

دغه درې ډلې، په پورتني ترتیب کې د وراثت د یوه حالت د هر دقیق بیان برخه ده. سربېره پر دې، لا زیاتې ځانګړنې په لاندې توګه اضافه کېدلای شي:

'''4. تصادفي او چاپېریالي متقابل عمل'''

* نفوذ
** بشپړ
** نیمګړی (د سلنې کچه)
* څرګندېدا
** ثابته
** متحوله
* وراثت‌مننه (د وراثت په پولي‌جنتیک او ځینې وخت په اولیګوجنتیک حالتونو کې)
* مورنۍ یا پلرنۍ اغېزښندنیزه ښکارنده

'''5. جنس ته اړوند متقابل عملونه'''

* جنس ته اړوند وراثت (ګونوزومي کروموزومي موقعیت)
* جنس ته محدود فېنوټایپ څرګندول (د بېلګې په توګه: کرېپتورکیزم)
* د مورنۍ لیکې له‌لارې وراثت (د مایتوکاندریایي DNA کروموزومي موقعیت په صورت کې)
* د پلرنۍ لیکې له‌لارې وراثت (د Y-کروموزومي، کروموزومي موقعیت په صورت کې)

'''6. جنس ته اړوند متقابل عملونه'''

* اېپي‌ستاسیس له بل کروموزومي موقعیت سره (د بېلګې په توګه: مسلط)
* د جېن جوړه کېدل له بل کروموزومي سره
* هوموزایګوټي وژونکي لاملونه
* نیمه‌وژونکي لاملونه

د وراثت د یوه حالت بیان او تعیین، ډېری د شجرې معلوماتو د احصائیوي تحلیل له‌لارې هم ترسره کېږي. په هغه صورت کې چې اړوند کروموزومي موقعیت معلوم وي، کېدای شي د مالیکولي جنتیک له مېتودونو څخه هم کار واخېستل شي.

== سرچينې ==
