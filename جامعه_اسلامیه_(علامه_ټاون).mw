جامعه اسلاميه (علامه ټاون) یو ستر اسلامي [[پوهنتون]] دی چي د [[پاکستان]] [[بلوچستان (پاکستان)|بلوچستان]] ایالت په لوېديځ کي موقعیت لري او د دیني دعوت او محمدي امت د چوپړ لپاره په ایشیا براعظم (لویه وچه) کي تر ټولو غټه څانګه (اداره) ده . 

دا پوهنتون په [[چمن]] chaman ښارګوټي کي شتون لري کوم چي د پاکستان او افغانستان په مینځ کي یو وېشنیزه (باډري) علاقه ده <ref>الجامعة الإسلامية بالشمن، تعارف، اغراض، اهداف لومړني مخونه . </ref> . 

{{صندوق معلومات جامعة|الاسم=جامعه اسلاميه علامه عبد الغني ټاون|التأسیس=۱۹۹۷|المکان=چمن، پاکستان|التوجهات الدراسية=اسلامي او عصري علوم|الشارع=بای پاس سړک|الانتماءات=وفاق المدارس العربية|المدير العام=العلّامة ابن العلّامة الحافظ محمّد يوسف|النوع=ایالتي پوهنتون|صورة=Al_jamiatul_islameyya_chaman_2.png}}

== د تاسیس نېټه ==
دا پوهنتون په ۱۹۹۷ عیسوي کال د [[مولانا عبد الغنی صاحب|الحاج علامه عبد الغني (شهید)]] رحمه الله تعالی پر لاس تاسیس شو، یاني : بنسټ یې په همدا یاد کال کي کښېښودل شو . 

او د لومړي ځل لپاره علامه صاحب په دې پوهنتون کي په ۲۰۰۰ عیسوي کي چي له ۱۴۲۱ هجري سره سمون خوري د دوره حدیث (لویه دوره) سبقان پيل کړله چي ورځ د چهارشنبې وه، بیا یې تر دې مبارکي افتتاح (پرانیستني) وروسته نور پاته علوم او فنون پکي پيل کړله <ref>الجامعة الإسلامية بالشمن، ۹ مخ . </ref> . 

== څانګې او ټولګې ==
په دې جامعه اسلامیه پوهنتون کي څو څانګې او یو معهد شتون لري او هغه لکه : 

# د دار الإفتاء څانګه . 
# د نوو او پخوانیو علومو څانګه او په دې څانګه کي د علم حکمت ټولګه ؛ د علم منطق ټولګه ؛ د فلسفې ټولګه او داسي نورې ځانګړې ټولګې شتون لري . او دا ټول علوم په پښتو ژبه پکي درسیږي او د پښتو ژبه په چمن chaman ښارګوټي کي رسمي ژبه ده . 
# د وفاقي درجو څانګه کوم چي د (وفاق المدارس العربية) په نامه یادیږي . 
# د دار المبتدئین څانګه . 
# د حفظ او تجوید څانګه . 
# د نشر او اشاعت څانګه او په دې کي میاشتنیزي مجلې او ځانګړې مواد خپریږي او دا ډول ورځنۍ فتاواوې له همدې څانګې څخه خپریږي . 
# د نبوي احادیثو څانګه (غټه او وړه دوره) . 
# د ښځینه د تعلیم او تربیت څانګه . 
# همدا ډول په جامعه اسلامیه پوهنتون کي اداري څانګه (دفتر) شتون لري چي د همدې پوهنتون لاري چاري پر مخ بیایي . 
# د علمي بحوثو [[اداره]] شتون پکي لري . 
# د تألیف او تحقیق څانګه شتون پکي لري . 
# او د عربي ژبي د زده کړي یو معهد شتون پکي لري <ref>الجامعة الإسلامية بالشمن، ۲۶ - ۳۴ مخونه . </ref> . 

== نورې ځانګړنې ==

* د دې ستر پوهنتون د لارو چارو پر مختلونکی کس حضرت علامه ابن علامه حافظ محمد یوسف مدّ ظله العالي دی او دی د خپل پلار علامه عبد الغني (شهید) تر شهادت وروسته د نایب په توګه ټاکل شوی دی . 
* تر اوسه له دې ستر پوهنتون څخه شپږ زره ۶۰۰۰ فاضلانو د فضیلت پګړۍ پر سر کړي او د نړیوالو سندونو خاوندان شوي دي کوم چي د هغوی تړاو له [[افغانستان]]، پاکستان او [[ايران|ایران]] سره دی . 
* په دې پوهنتون کي د هلال کمېټۍ هم شتون لري کومه چي د [[روژه|روژې]] او اخترانو حکم صادروي . 
* په دې پوهنتون (علامه ټاون) کي د سبقونو په دوران کي د هري چهارشنبې په شپه د طالبانو د تدریب لپاره تدریسي مقابلې هم تر سره کیږي . 
* په دې پوهنتون کي ټولې هغې غټې مسئلې او دعواوې سره حل او فصل کیږي کومې چي د بلوچستان ایالت په بېلابېلو ښارونو کي پيښيږي ؛ په ځانګړې توګه دا مسئلې او دعواوي زیاتره مهالونه د چمن chaman د ښارګوټي وي . 
* د سبقانو په دوران کي د هري چهارشنبې په شپه په دې پوهنتون کي اصلاحي او روحاني مجلسونه تیاریږي . 
* د سهار تر لمانځه وروسته د درسونو په ورځو کي طالبان د سورت یس شریف تلاوت کوي ؛ ځکه چي د دې په لوستولو ودوی ته برکت حاصلیږي ؛ په علم کي یې زیاتوب راځي او د عام محمدي اُمت د حاجتونو د پوره کېدلو یو لامل جوړیږي . 
* د دې پوهنتون په آخیرني بغل کي د حضرت شیخ صاحب علامه عبد الغني (شهید) رحمة الله علیه مرقد او مدفن هم شتون لري کوم چي د دې ستر پوهنتون (جامعه اسلامیه) مؤسس دی او د ده مدفن په داسي طریقه پکي برابر شوی چي هغه د نبي کریم صلی الله علیه وسلم پر سنتو برابر دی . 
* او په پای کي د جامعه اسلامیه علامه ټاون له ځانګړنو څخه دا ده چي : ودې ته په کتلو او په ناسته کي یو ډول خوشالي او فیض شتون لري ؛ په ځانګړې توګه دا ځانګړتیا د چمن واوسېدونکې ته ډېره ښه معلومه شوې ؛ مګر نه چي د الله تعالی نه وي ورته خوښه شوې هغه ته یې درک نه معلومیږي <ref>الجامعة الإسلامية بالشمن، بېلابېل مخونه په لږ څه تصرف سره . </ref> . 

== سرچینې ==
<references />
[[وېشنيزه:وفاق المدارس العربية]]
[[وېشنيزه:اسلامي ښوونځي]]
[[وېشنيزه:د ۱۹۹۷ تاسیسات]]
[[وېشنيزه:نړیواله ښوونځۍ]]
