احمد بن محمد بن حنبل په ۱۶۴ هجري کال په بغداد کې پيدا شوی. پالار يې په اصل کې د مروې له خلکو څخه و، نوموړي په کوچيني والي خپل پلار له لاسه ورکړی و، او مور يې د هغه ښوونه پالنه او ګرويږنه په غاړه اخيستيې وه، د هغه ژوند ټول له فقر او ټنګلاسې سره ټړلی و، او د خپل ورځني قوت لايموت له پاره به يې په کرونده کې کار کولو، او يا په يې د کتابي نسخو په بدل کې مزدوري اخيسته، احمد لومړی قران مجيد حفظ کړ، او په ۱۶ کلنۍ کې يې له محدثينو او فقيانو څخه ډير حديثونه او فقه زده کړه، چې دهغوی له جملې څخه ډير مشهور يې له امام شافعي او قاضي ابو يوسف او وکيع بن الجراح څخه وو. 

ابن خلکان وايي: احمد د امام شافعي له خاصو شاګردانو او پيروانو څخه دی، هغه د بغداد له محدثينو او فقيانو څخه عالوه د [[اسلام]] نورو ډيرو ښارونو ته لکه يمن، مکې، مدينې، بصرې، کوفې او سوريې ته سفرونه وکړل او هر ښار ته به چې ورسيد، محدثينو ته به ورغۍ او حديثونه به يې راټولول. 

د احمد د محدث والی اړخ پر فقې والي باندې غوره دی، له دې کبله دهغه فقه له حديثو او سنتو څخه اخيستل شوې ده، ابن حنبل به خپل ځان ته محدث ويلو ، نه فقهي ، مجتهد او مفتي، هغه به د حديثو له مخې فتوا ورکوله که پر کومه مسئله کې به يې د حديثو منبع ونه موندله بيا به د محبوريت له مخې هغه اجتهادي استنباط او کله کله به يې قياس ته لاس اچولو. 

د احمد بن حنبل پيروان د حديثو په پلوۍ او له قياس ا اجتهاد سره په رائيه ورکولو کې دومره وړاندې په مخالفت کې تللي، چې ان ضعيف حديثونه او واحد خبر يې پر قياس ا رائيه باندې غوره بللی دی. 

په پای کې د ۲۴۱ هجري کال د ربيع الاول په دوولسمه په بغداد کې وفات شو او هماغلته ښخ شو. 

دا و د پنځه ګونو مذهبونو د امامانو د ژوندانه لنډ بيان، خو د پنځه ګونو مذهبونو د کتاب له ژباړې څخه موخه داده چې مسلمانان يو د بل پر فقې مسائلو سره خبر شي، او پوره شي چې په فقهې مسئلو کې ډير لږ اختلاف دی او بايد د دوی تر مينځ دبې ځايه دښمنۍ او کينې سبب نه شي، ځکه هغو ی ټول مسلمانان او د پيغمبر اکرکرم صلی الله عليه وآله وسلم پر پله باندې سره روان دي.

[[وېشنيزه:څلور امامان]]
[[وېشنيزه:لس اسلامي مذهبونه]]
[[وېشنيزه:د مذهب بنسټ اېښودونکې]]
[[وېشنيزه:حنبلي مذهب بنسټ اېښودونکې]]
[[وېشنيزه:حنبلي مذهب پوهان]]
[[وېشنيزه:اسلام]]

[[ar:أحمد بن حنبل]]
[[bs:Ahmed ibn Hanbel]]
[[de:Ahmad ibn Hanbal]]
[[en:Ahmad ibn Hanbal]]
[[es:Ahmad bin Hanbal]]
[[fa:احمد ابن حنبل]]
[[fr:Ahmad Ibn Hanbal]]
[[id:Ahmad bin Hanbal]]
[[it:Ahmad ibn Hanbal]]
[[ja:イブン・ハンバル]]
[[ml:അഹ്‌മദിബ്‌നു ഹമ്പല്‍]]
[[ms:Ahmad ibn Hanbal]]
[[ru:Ахмад ибн Ханбаль]]
[[so:Axmed Binu Xambal]]
[[sv:Ahmad ibn Hanbal]]
[[tr:Ahmed bin Hanbel]]
[[ur:امام احمد بن حنبل]]
