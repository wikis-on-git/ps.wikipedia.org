'''د مخابراتو تاریخچه''' په افریقا، اسیا او امریکا کې د لوګي د سېګنال [د مخابراتو پخوانی ډول چې د خطر د پیغام رسولو یا د خلکو د راټولولو لپاره کارول کېده] او ډهولونو په وهلو پیل شوه. په ۱۷۹۰یمه لسیزه کې په اروپا کې لومړنيو ثابتو سمافور سیستمونو [د مخابراتي اړیکو د ټينګولو یو سیستم دی] په کار پیل وکړ. تر ۱۸۳۰ کال پورې برېښنايي مخابراتي سیستمونه هم را څرګند شول. په دې مقاله کې د مخابراتو او هغو کسانو تاریخچه بیانېږي چې د مخابراتي سیستمونو په جوړولو کې یې مرسته کړې. د مخابراتو تاریخچه د اړیکو د لویې تاریخچې یوه مهمه برخه ده.

== لرغوني سیستمونه او نوري تلګراف ==
په لومړنیو مخابراتو کې د لوګي سېګنالونه او ډهول وهل شامل وو. ډهولونه په افریقا او د لوګي سېګنالونه په شمالي امریکا او چین کې کارېدل. د تصور برعکس، دا سیستمونه یوازې د نظامي اډې د شتون اعلانولو لپاره کارېدل.<ref>{{cite web|url=http://www.inquiry.net/outdoor/native/sign/smoke-signal.htm|title=Native American Smoke Signals|first=William|last=Tomkins|year=2005}}</ref><ref>{{cite web|url=http://www.si.umich.edu/chico/instrument/pages/tlkdrum_gnrl.html|title=Talking Drums|archive-url=https://web.archive.org/web/20060910172613/http://www.si.umich.edu/chico/instrument/pages/tlkdrum_gnrl.html|archive-date=2006-09-10|website=Instrument Encyclopedia, Cultural Heritage for Community Outreach|year=1996}}</ref>

کورنۍ کوترې د تاریخ په اوږدو کې کله ناکله د بېلابېلو فرهنګونو له‌خوا کارول شوې دي. د کوترې پست ایراني/فارسي ریښه لري او بیا وروسته رومیانو له پوځ سره د مرستې لپاره هم کارولې دي. <ref name="Levi">{{cite book|last=Levi|first=Wendell|title=The Pigeon|year=1977|publisher=Levi Publishing Co, Inc|location=Sumter, S.C.|isbn=0853900132}}</ref>

د یونان سمافور هایدرولیک سیستمونه تر میلاد وړاندې د څلورمې پېړۍ په لومړیو کې کارول شوي دي. هایدرولیک سمافورونه چې له اوبو د ډکو لوښو او بصري سېګنالونو په مرسته یې کار کاوه، د نوري تلګراف په توګه کارول کېدل. دغه سیستمونه د ډېرو کمو هغو پیغامونو لپاره کارول کېدای شوای چې له وړاندې به مشخص شوي وو او د ټولو نوري تلګرافونو په څېر یوازې د ښه لید په شرایطو کې د کارېدلو وړ وو.  <ref name="Lahanas">{{cite web|last=Lahanas|first=Michael|url=http://www.mlahanas.de/Greeks/Communication.htm|title=Ancient Greek Communication Methods|archive-url=https://web.archive.org/web/20141102224501/http://www.mlahanas.de/Greeks/Communication.htm|archive-date=2014-11-02|website=Mlahanas.de|access-date=14 July 2009}}</ref>

په منځنیو پېړیو کې بیکن ځنځیرونه [د څارنې څلي] معمولاً د غونډیو پر سرونو د سېګنال لېږدولو د وسیلې په توګه کارول کېدل. د دغو ځنځیرونو ستونزه دا وه چې یوازې یو بېټ معلومات یې لېږدولی شوای، ځکه نو د «دښمن ولیدل شو» پیغام پر معنا باید له وړاندې هوکړه شوې وای. د دغې مهمې استفادې یوه بېلګه د اسپانیا جنګي بېړۍ وې، کله به چې د سمندري څلي یوه ځنځیر له پلېموت [د انګلنډ په سوېل کې د یوه ښار او بندر نوم دی] څخه لندن ته سېګنال ولېږه، دا د اسپانیا د جنګي بېړیو د ننوتلو په معنا و. <ref>{{cite web|first=David|last=Ross|url=http://www.britainexpress.com/History/tudor/armada.htm|title=The Spanish Armada|website=Britain Express|date=October 2008}}</ref><ref>{{cite book|last=Wenzlhuemer|title=Connecting the Nineteenth-Century World|year=2013|pages=63–64|isbn=9781139177986|doi=10.1017/CBO9781139177986}}</ref><ref>{{cite web|url=http://chappe.ec-lyon.fr/|title=Les Télégraphes Chappe|archive-url=https://web.archive.org/web/20110317051817/http://chappe.ec-lyon.fr/|archive-date=2011-03-17|first=Cédrick|last=Chatenet|website=l'Ecole Centrale de Lyon|year=2003}}</ref><ref>{{cite web|url=http://www.itu.int/itudoc/gs/promo/tsb/88192.pdf|title=CCIT/ITU-T 50 Years of Excellence|website=International Telecommunication Union|year=2006}}</ref>

== برېښنايي تلګراف ==
د برېښنايي اړیکو اړوند ازمایښتونه چې په پیل کې بریالي نه وو، د ۱۷۲۶ کال په شاوخوا کې پیل شول. په دغه کار کې د لاپلاس، امپیر او ګاوس په څېر ځينې ساینس پوهان ښکېل وو. 

لومړنی کاري تلګراف په ۱۸۱۶ کال کې فرانسېس رونالډز جوړ کړ چې ساکنه برېښنا يې په کې وکاروله.  

چارلېز ویټسټون او ویلیام فاټرګېل کوک د پنځو ستنو او شپږو سیمونو یو سیستم جوړ کړ چې په ۱۸۳۸ کال کې ترې سوداګریزه استفاده پیل شوه. په دغه سیستم کې د ستنو له کږېدلو څخه د پیغامونو د ښکارولو لپاره استفاده کېده او د ۱۸۳۹ کال د اپرېل میاشتې په ۹مه نېټه یې په څه باندې یوویشت کیلومتره ساحه کې پر کار پیل وکړ. ویټسون او کوک دغه سیستم کومه نوې دستګاه نه بلله، بلکې دا یې «په الکترو مقناطیسي تلګراف کې پرمختګ» باله. <ref name="Harvard1">{{cite web|last=Jones|first=R. Victor|url=http://people.seas.harvard.edu/~jones/cscie129/images/history/von_Soem.html|title=Samuel Thomas von Sömmerring's "Space Multiplexed" Electrochemical Telegraph (1808-10)|website=Harvard}} {{cite book|url=https://books.google.com/books?id=Oxc7AAAAMAAJ&q=Semaphore+to+Satellite,Published+by+the+International+Telecommunication+Union,+Geneva+1965|title=Semaphore to Satellite|publisher=International Telecommunication Union|location=Geneva|year=1965}}</ref>

په ۱۸۵۱ کال کې په ټول انګلیسي کانال کې تر سمندر لاندې کېبل وغځول شو چې سیم یې په «کوټا پيرکا» پوښلی و. په ۱۸۵۷ او ۱۸۵۸ کلونو کې تر اتلانتیک سمندر لاندې نصب شوي کېبل یوازې د څو ورځو او اونیو لپاره کار وکړ. د یوه ځای‌ناستي لین د جوړولو پروژه د امریکا د کورنۍ جګړې له امله پنځه کاله وځنډېده. تر اتلانتیک غاړې هاخوا د تلګراف لومړنی بریالی کېبل د ۱۸۶۶ کال د جولای میاشتې په ۲۷مه نېټه بشپړ شو او د لومړي ځل لپاره یې تر اتلانتیک هاخوا مخابراتي اړیکې ممکنې کړې. <ref>{{Cite book|title=Sir Francis Ronalds: Father of the Electric Telegraph|last=Ronalds|first=B.F.|publisher=Imperial College Press|year=2016|isbn=978-1-78326-917-4|location=London}}</ref>

== ټېلېفون ==
برېښنايي تېلېفون په ۱۸۷۰یمه لسیزه کې د هارمونیک (څو سېګنالي) ټلګراف د لومړي کار پر اساس اختراع شو. د لومړي سوداګریز ټېلېفون خدمات په ۱۸۷۸ او ۱۸۷۹ کلونو کې د اتلانتیک دواړو غاړو ته د متحدو ایالتونو په نیوهون او کانکتیکات ښارونو کې او د بریتانیا په لندن او انګلستان کې پیل شول. الکساندر ګراهام بېل د هغه ټېلېفون د اصلي امتیاز څښتن و چې په دواړو هېوادونو کې د دغه ډول خدماتو لپاره اړین و. د برېښنايي ټېلېفون د دستګاوو او ډولونو لپاره نور ټول اختراعات له دې اصلي اختراع څخه پیلېدل. د برېښنايي ټېلېفون د اختراع پر کرېډېټ څو ځله بحثونه شوي او وخت ناوخت د دې موضوع پر سر نوي بحثونه کېږي. نور لوی اختراعات لکه رادیو، تلویزیون، د رڼا ګروپ او ډيجیټل کمپیوټر وو، بېلابېلو مخترعانو د سیم له لارې د غږ د لېږد په برخه کې مخکښ ازمایښتونه کړي او وروسته یې د یو بل نظریې پراخې کړې دي. اصلي نوښتګران الکساندر ګراهام بېل او ګاډنیر ګرین هوبارډ وو چې په امریکا کې یې د بېل ټېلېفون شرکت په نامه د لومړي ځل لپاره د ټېلېفون شرکت جوړ کړ چې وروسته پر امریکايي ټېلېفون او ټلګراف (AT&T) بدل شو او دا د نړۍ په کچه د ټېلېفون تر ټولو ستر شرکت و. <ref name="Brown">{{cite book|last=Brown|first=Travis|title=Historical first patents: the first United States patent for many everyday things|publisher=Scarecrow Press|location=University of Michigan|year=1994|edition=illustrated|pages=[https://archive.org/details/historicalfirstp0000brow/page/179 179]|isbn=978-0-8108-2898-8|url=https://archive.org/details/historicalfirstp0000brow|url-access=registration}}</ref>

د ټېلېفون ټکنالوژۍ د سوداګرۍ د لومړنیو خدماتو تر څرګندېدو وروسته په چټکۍ وده وکړه او د ۱۸۸۰یمې لسیزې په منځنیو کلونو کې د ښارونو تر منځ د لینونو په جوړېدو سره د متحدو ایالتونو په ټولو لویو ښارونو کې د ټېلېفون خدمات پیل شول. د لویو وچو تر منځ لومړۍ ټېلېفوني اړیکه د ۱۹۱۵ کال د جنورۍ میاشتې په ۲۵مه نېټه ټینګه وشوه. تر اتلانتیک هاخوا د ۱۹۲۷ کال د جنورۍ میاشتې تر ۷مې نېټې پورې د خلکو لپاره صوتي اړیکه ناممکنه وه، خو هغه مهال ممکنه شوه چې د رادیو په مرسته اړیکه رامنځته شوه. هغه مهال د کېبل له لارې هېڅ ډول اړیکه نه وه موجوده، تر دې چې د ۱۹۵۶ کال د سپټمبر میاشتې په ۲۵مه نېټه TAT-1 پرانیستل شو او ۳۶ ټېلېفون سرکټونه یې وړاندې کول. <ref>{{cite web|url=http://www.connected-earth.com/Galleries/Telecommunicationsage/Thetelephone/index.htm|title=Connected Earth: The telephone|website=BT|year=2006}}</ref><ref>{{cite web|url=http://www.att.com/history/milestones.html|title=History of AT&T|year=2006}}</ref><ref>{{cite journal|last=Page|first=Arthur W.|date=January 1906|title=Communication By Wire And 'Wireless': The Wonders of Telegraph and Telephone|journal=[[World's Work|The World's Work: A History of Our Time]]|volume=XIII|pages=8408–8422|url=https://books.google.com/books?id=3IfNAAAAMAAJ&pg=PA8408|access-date=2009-07-10}}</ref><ref>{{Citation|website=History|title=First Transatlantic Telephone Call|url=https://www.history.com/topics/inventions/first-transatlantic-telephone-call-video|language=en|access-date=2019-03-22}}</ref><ref>{{cite web|url=http://www.atlantic-cable.com/Cables/CableTimeLine/index1951.htm|title=History of the Atlantic Cable & Submarine Telegraphy|first=Bill|last=Glover|year=2006}}</ref>

په ۱۸۸۰ کال کې «بېل» او همکار مخترع یې «چارلېز سومنر ټېنټر» د برابرو شویو نوري وړانګو له لارې چې د فوتونونو په مرسته خپرېدې، د نړۍ لومړنۍ بې‌لینه اړیکه ټینګه کړه. د اختراع علمي اصول یې د څو لسیزو لپاره ونه کارېدل، خو بیا د لومړي ځل لپاره په نظامي او نوري فایبر اړیکو کې وکارېدل. 

تر انتلانتیک هاخوا لومړی کېبل (چې په لسګونو الکترونیکي پياوړي‌کوونکي په کې موجود وو) تر ۱۹۵۶ کال پورې عملي نه‌شو، دا فضا ته د لومړۍ سوداګریزې مخابراتي سپوږمکۍ « Telstar» تر توغول کېدو شپږ کاله وړاندې وخت و.  <ref>{{cite book|first=Arthur C.|last=Clarke|url=https://books.google.com/books?id=L2UNAQAAIAAJ|title=Voice Across the Sea|publisher=Harper & Brothers|location=New York City|year=1958|isbn=9780860020684}}</ref>

== رادیو او تلویزیون ==
له ۱۸۴۹ کال راهیسې د ګڼو کلونو په جریان کې ایټالوي مخترع ګوګلیلمو مارکوني د مخابراتو لپاره د رادیويي څپو پر نوې کشف شوې پدیدې کار وکړ او د دغې پدیدې په کارولو سره یې د بې‌لینه ټلګراف لومړنی سیستم جوړ کړ. د ۱۹۰۱ کال په ډسمبر میاشت کې يې د «سنټ جانز» د «نیوفونډلنډ« او د «پولډو» د «کورنوال» (انګلستان) تر منځ بې‌لینه اړیکه ټينګه کړه او په ۱۹۰۹ کال کې یې (له کارل براون سره یوځای) د فزیک د نوبل جایزه وګټله. په ۱۹۰۰ کال کې ریجنلډ فیسینډن وکولای شول چې د انسان غږ په بې‌لینه ډول ولېږدوي.<ref>{{cite book|url=https://books.google.com/books?id=WKuG-VIwID8C&q=British+High+Court+upheld+patent+7777&pg=PA161|title=Icons of invention: the makers of the modern world from Gutenberg to Gates|publisher=ABC-CLIO|year=2009|isbn=9780313347436|access-date=August 11, 2011}}</ref><ref>{{cite web|url=http://www.teslasociety.com/biography.htm|title=Tesla Biography|first=Ljubo|last=Vujovic|website=Tesla Memorial Society of New York|year=1998}}</ref>

د ملي مېتر څپو اړیکې د لومړي ځل لپاره د بنګالي فزیک‌ پوه «جاګاډېش چاندرا بوس» له‌خوا په ۱۸۹۴-۱۸۹۶ کلونو کې وڅېړل شوې، دی په خپلو ازمایښتونو کې تر ټولو لوړې فرېکونسۍ ته تر ۶۰ ګېګاهرټز پورې ورسېد. ده د رادیویي څپو د تشیخص لپاره د نیمه هادي نښلوونکو کارول هغه وخت مطرح کړل چې په ۱۹۰۱ کال کې یې د رادیویي کرېسټال د نیوونکي اختراع ثبت کړه. <ref name="emerson">{{cite journal|last=Emerson|first=D. T.|title=The work of Jagadis Chandra Bose: 100 years of MM-wave research|journal=IEEE Transactions on Microwave Theory and Research|volume=45|issue=12|pages=2267–2273|year=1997|url=https://books.google.com/books?id=09Zsv97IH1MC&pg=PA88|doi=10.1109/MWSYM.1997.602853|isbn=9780986488511|bibcode=1997imsd.conf..553E|s2cid=9039614}}</ref><ref>{{cite web|title=Milestones: First Millimeter-wave Communication Experiments by J.C. Bose, 1894-96|url=https://ethw.org/Milestones:First_Millimeter-wave_Communication_Experiments_by_J.C._Bose,_1894-96|website=[[List of IEEE milestones]]|publisher=[[Institute of Electrical and Electronics Engineers]]|access-date=1 October 2019}}</ref><ref name="computerhistory-timeline">{{cite web|title=Timeline|url=https://www.computerhistory.org/siliconengine/timeline/|website=The Silicon Engine|publisher=[[Computer History Museum]]|access-date=22 August 2019}}</ref><ref name="computerhistory-1901">{{cite web|title=1901: Semiconductor Rectifiers Patented as "Cat's Whisker" Detectors|url=https://www.computerhistory.org/siliconengine/semiconductor-rectifiers-patented-as-cats-whisker-detectors/|website=The Silicon Engine|publisher=[[Computer History Museum]]|access-date=23 August 2019}}</ref>

د پېړۍ تر نیمايي وروسته د کوکسیال کېبل او د رادیو د لنډو څپو انتونونو تلویزیوني شبکو ته ان په لویو هېوادونو کې د خپرېدو زمینه برابره کړه.<ref name="nhk.or.jp">{{cite web|url=http://www.nhk.or.jp/strl/aboutstrl/evolution-of-tv-en/p05/|archive-url=https://web.archive.org/web/20160101180643/http://www.nhk.or.jp/strl/aboutstrl/evolution-of-tv-en/p05/|archive-date=2016-01-01|title=Kenjiro Takayanagi: The Father of Japanese Television|website=NHK (Japan Broadcasting Corporation)|year=2002|access-date=2009-05-23}}</ref><ref>{{cite book|url=https://books.google.com/books?id=wQhlFaxDwrsC&pg=PA220|title=High Above: The untold story of Astra, Europe's leading satellite company|date=28 August 2011|page=220|publisher=Springer Science+Business Media|isbn=9783642120091}}</ref><ref name="abramson">{{cite book|first=Albert|last=Abramson|title=Zworykin, Pioneer of Television|publisher=University of Illinois Press|year=1995|page=231|isbn=0-252-02104-5}}</ref><ref name="ieee">{{cite web|url=http://www.ieeeghn.org/wiki/index.php/Milestones:Development_of_Electronic_Television,_1924-1941|title=Milestones:Development of Electronic Television, 1924-1941|access-date=December 11, 2015}}</ref>

== سرچینې ==
