{{د کتاب مالوماتبکس
| سرليک           = د ماسكو لاس
| آرنوم           =  
| ژباړن           =  [[محمد طاهر کاڼی]]
| انځور           = De-Moscow-Laas.jpg
| د_انځور_پايڅوړ  = 
| ليکوال          =  ل. و. شيبارشين
| انځورګر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولګه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۲ لمريز/۲۰۰۳ زېږدي کال
| د_رسنۍ_ډول      = 
| ټول_مخونه       = ۱۷۳
| ISBN            = 
| وروسته_له       = 
| مخکې_له         = 
}}

د ماسکو لاس د پخواني [[شوروي اتحاد]] د وخت د «کې جي بي» څارګريز سازمان د لومړۍ لويې ادارې (لومړي ریاست) د ريئس او د کې جي بي د مرستيال [[ليونيد ولاديميروويچ شېبارشين]] (۱۹۳۵-۲۰۱۲) يو اثر دی چې پښتو ژباړه يې محمد طاهر کاڼي کړې ده.
=د کتاب د منځپانګې په اړه= 
د ماسکو لاس نومي کتاب ليکوال تورن جنرال ليونيد ولاديميروويچ شيبارشین د روسانو له خوا د افغانستان د نېواک په کلونو کې د کې جي بي له ډېرو مهمو چارواکيو څخه وو . مرستيال او لنډه موده یې سرپرست وو . د افغانسان په اړه دده ليکنه سره له دې چې د هغه وخت د شوروي نظر څرګندونه کوي خو بیا هم د پېښو له ځينو رښتياوو څخه پرده پورته کوي . په تېره بيا له [[ببرک کارمل]] څخه [[محمد نجيب الله|ډاکتر نجيب الله]] ته د واک سپارلو بهير ، چې په بشپړه توګه تر شووري واکمنۍ لاندې وو ، په تفصيل سره بيانوي . سره له دې چې بيا یې هم ښايي چې ځينې برخې ناویلې پرې اېښې وي او د خپلو ګوډاګيانو د بدلون رابدلون ټولې رښتياوې یې نه وي رابرسېره کړې . شېبارشين په ټوله کې پر افغانستان باندې تېری يوه تېروتنه ګڼي او په دغه هېواد کې د شوروي هر ګام ورته تېروتنه ښکاري . نومړی د خپل کتاب په يو ځای کې ليکي : «شوروي سياسي مشرتابه دا مېړنتوب او زړورتوب نه درلود چې په دې اعتراف وکړي چې د ببرک کارمل او زموږ د پوځونو پر وړاندې باڼدونه نه دي ولاړ ، بلکې پراخ ولسي مقاومت ولاړدی.» د جنرال شېبارشين دغه اثر د شوروي يرغل ځينې نوي اړخونه موږ ته راسپړي . هیله ده چې يو وخت هلته داسې زړور «سخاروفان» راپيدا شي چې د ټولو رښتياوو په بيان کې نه د ژونديو له سیوري وډاریږي او نه هم د مړو له سيوري . له دې ټولو سره سره دده دا اعتراف د پام وړ دی چې ډېرو نورو روسي چارواکيو يې د ويلو زړه نه دی کړی : «لازمه ده په دې اعتراف وشي چې موږ سياسي او پوځي ماتې خوړلې ده . پوځي ماتې له سياسي ماتې څخه راوزېږېده.» 
=د کتاب د چاپ چارې= 
د ماسکو لاس کتاب په [[جرمني]] کې د افغانستان د کولتوري ودې ټولنې له خوا چاپ شوی دی . د کتاب د چاپ چارې پر ۱۳۸۲ لمريز (۲۰۰۳) زيږدي کال په [[پېښور]] کې د اسدالله دانش ساپي په چاپخونه کې ترسره شوې دي . کتاب په منځني کاغذ کې د زرو ټوکو په شمېر چاپ شوی او۱۷۳ مخونه لري . ددې کتاب د چاپ زيار سيد عبدالله پاچا کښلی او کمپوز یې هم ذبیح الله شفق کړی دی . 
=اخځونه= 
#د ماسکو لاس ، ليکوال ل . و . شېباشين ، ژباړن [[محمد طاهر کاڼی]] ، د ۱۳۸۲ لمريز (۲۰۰۳) زېږدي کال پېښور چاپ . 
#http://ru.wikipedia.org/wiki/Шебаршин,_Леонид_Владимирович             












[[وېشنيزه:پښتو کتابونه]]
