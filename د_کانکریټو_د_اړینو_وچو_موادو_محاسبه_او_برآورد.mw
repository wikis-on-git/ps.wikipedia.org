'''د کانکریټو د اړینو وچو مواد محاسبه او برآورد.''' 
ژوندی مثال : د یو متر مکعب کانکریټو چې مارک یې 250 دي د اړینو او لازمو وچو موادو (سمنټ ، ریګ ، جغل) مقدار په لاس راوړی :
حل : د یوه متر مکعب کانکریټو د جوړولو د پاره باید یو نیم چند وچ مواد ولرو یا په بله معنې سره 50 سلنه (فیصده) اضافه وچ موادو ته اړتیا ده ، اوس راځو یو مترمکعب ضرب د 1.5 کوو :
متر معکب ضرب د 1.5 مساوي کیږي په 1.5 متر مکعب
په 250 مارک کې د سمنټو ، ریګ او جغل اندازې مساوي دي له (M250:1:1:2) :
1 برخه سمنټ ، 1 برخه ریګ او 2 برخې جغل 
اوس راځو ټولې برخې یا نسبتونه سره جمع کوو = 1+1+2= 4
اوس راځو یونیم یا 1.5 د سمنټو ، ریګ او جغل د نسبتونو په جمع سره چې 4 شوه تقسیموو یې .
1.5 تقسیم پر 4 باندې ، مساوي کیږي په 0.375 باندې
اوس دغه قیمت 0.375 د هرو وچو مواد په برخو کې ضربوو نو د هماغه موادو اندازه په مترمکعب سره راکوي .
اول : د سمنټو اندازه :
سمنټ = (1 برخه سمنټ ) ضرب د (0.375) دا مساوي کیږي په 0.375 مترمکعب سمنټو سره .
په کتابونو کې وایي چې د یو مترمکعب سمنټو وزن 1200 کیلوګرامه کیږي یا 24 کڅوړې 50 کیلوګرامه
(په ځینوکتابونو کې بیا د یو متر مکعب سمنټو وزن 1440 کیلوګرامه ښودل شودی دی)
اوس راځو دغه قیمت (0.375) په 24 کې ضربوو چې څو کڅوړې یا بوجی سمنټ کیږي .
(0.375) ضرب د 24 مساوي کیږي په 9 کڅوړو سمنټو سره ، یا 450 کیلوګرامه سمنټو سره .
که چیرې د سمنټو کثافت 1440 کیلوګرامه په پام کې ونیسو نو پدې صورت کې د سمنټو مقدار 540 کیلوګرامه یا تقریبا 11 کڅوړې سمنت راځي.
دوهم : د ریګ اندازه په متر مکعب سره :
ریګ = (1 برخه ریګ ) ضرب د (0.375) دا مساوي کیږي په 0.375 مترمکعب ریګ سره .
دریم : د جغل اندازه په مترمکعب سره :
جغل = (2 برخه ریګ ) ضرب د (0.375) دا مساوي کیږي په 0.75 مترمکعب جغل سره .
څلورم : د اوبو اندازه :
د ورکړل شوی مارک له مخې د اوبو اندازه باید د سمنټو د مقدار 62 فیصده وي .
د اوبو مقدار = 450 ضرب د 0.62 مساوي کیږي په 280 لیتره اوبه یا 14 بوشکې 20 لیتره اوبه
آخري ځواب داده چې د یو مترمکعب کانکریټو د پاره چې مارک یې 250 وي دغه مواد ضروري او اړین دي .
سمنټ = 450 کیلوګرامه یا 9 کڅوړې
ریګ = 0.375 مترمکعب
جغل = 0.75 متر مکعب
اوبه = 280 لیتره یا 14 بوشکې 20 لیتره

د یادونې وړ ده د کانکریټو مارک په ښه شکل سره د میکس ډیزاین له لارې ترلاسه کیدای شي ، لدې کړنلارې څخه کیدای شي د برآورد په برخه کې ګټه واخلی. د ښه وضاحت د پاره مخکني پوست ته مراجعه وکړی
==تړلې لیکنې==
#[[ودانۍ]]
#[[د پوړیو سیخ بندي]]
