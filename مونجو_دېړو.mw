[[دوتنه:Mohenjodaro Sindh.jpeg|left|thumb|350px|د موینجو دېړو لرغونی ښار]]
'''مونجو داړو''' ([[سېندي]]:موئن جو دڙو او په [[اردو]] کې عموما موہنجوداڑو) د سېند سیمې یو لرغونی کولتوري منځی تېر شوی دی. دا سیمه له [[لاړکانه]] څخه شل [[کیلو متره]] لرې او د [[سکهر]] (سکر) څخه ۸۰ کیلو متره سوېل لودیځ اړخ ته پرته ده. 
موین جو دېړو د [[سېندي]] ژبې ویي دی چې '''د مړو غونډۍ''' مانا ورکوي.  
دا سیمه د [[سېند]] له یو بل مهم منځي [[هړپه]] څخه ۴۰۰ میلو په واټن کې پرته ده. دا ښکار د اټکل له مخې ۲۶۰۰ مخزېږد کې ودان شوې او په ۱۷۰۰ مخزېږد کال د نامالومو لاملونو له لامله وېجاړ شو. مګر ځیني لرغونپوهان پدې ګروهه دي چې د سېند د سیند مخ-بدلون، سېل، بهرني یرغل یا زلزلې مهم لاملونه کېدای شي.

د مونجو دارو لرغونې ښار د برتانوي لرغونپوه [[سر جان مارشل]] لخوا په ۱۹۲۲ زېږد کال وموندل شو، او دده موټر تر نن ورځې پورې د موین جو دېړو موزیم ښکلا ده.
مګر یو لړ پوهان پدې ګروهه دي چې دا خبره ناسمه ده چې ددې لرغونی سمیې کندنې او موندنه د [[سر جان مارشل]] لخوا ترسره شوې. دوی وايي چې د هندي نیمې وچې له وېش نه مخکې هندي لرغونپوه آر کې بهنډر په ۱۹۱۱زېږد کال دا سیمه موندلې وه. د موین جو دېړو ساتندویه ټولنې رییس حاکم شاه بخاري وایي چې "د لومړی ځل لپاره آر کې بهنډر د بودیزم د سپېڅلي مقام په توګه دې تاریخي سیمې ته پام وکړ، چې له هغې څخه یوه لسیزه وروسته سر جان مارشل دلته راغی او ددې ځای کیندنې یې پیل کړی." <ref>[http://jareeda.iucnp.org/janmar2006/aksi.htm/ جریدہ]</ref>

دا ښار په ډېر منظمه توګه ودان شوې وو، کوڅې یې پراخه او نېغې وی، او د باراني اوبو لپاره منظمه د وتو لاره وه. د اټکل له مخې تر ۳۵۰۰۰ پورې وګړي پکې اوسېدل.
لرغونپوهانو په وینا دا ښار ۷ ځله وران او بیا ودان شوی، چې ددې وېجاړي وجه د سېند سیند سیلاوونه ګڼل شوي.
دا ښار د یونسکو لخوا په نړیوال کولتوري میراث کې شمېرل شوی.

== سرچینې ==
{{reflist}}

[[وېشنيزه:سنډ]]
[[وېشنيزه:اندوس لرغوني ځایونه]]
[[وېشنيزه:نړیوال کولتوري میراث په پاکستان کې]]
[[وېشنيزه:لرغونی هند]]
[[وېشنيزه:لرغونپوهنه]]
[[وېشنيزه:پاکستان]]
[[وېشنيزه:نړیوال کولتوري میراث]]
[[وېشنيزه:د سېند ښارونه]]
[[وېشنيزه:پېښلیک]]
[[وېشنيزه:پېښلیک]]
[[وېشنيزه:پېښلیک]]
