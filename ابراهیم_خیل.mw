زموږ توکم پوهان ابراهيم خيل د غلجيو پښتنو له ټولنيز ګروپ (ډله) څخه شميري ، د دوي زيات شمير ، د کابل ولايت د پغمان په ولسوالی د وردګو ولايت د ميدان ښار په شاوخوا ، د پکتيا ولايت د ګرديز ښار په سهيلي برخه او د لوی افغانستان په ځينو نورو برخو کې استوګنه لري .
د لغمان ولايت د قرغيو په ولسوالی کې هم يو شمير ابراهيم خيل استوګنه لرې چې شمير يې په نوموړي ولايت کې د ۱۳۶۰ کال د سر شميرنې له مخې د (۱۷۱۹) تنو په شاوخوا کې ښودل شوي دي.
داسې ویل کيږي چې ابراهيم خیل د سلیمان خیلو د قبیلې یوه څانګه ده .
