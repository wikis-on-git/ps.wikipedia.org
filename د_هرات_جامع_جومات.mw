'''د هرات جامع جومات''' بنسټ ایښودونکی [[سلطان غیاث الدین غوري]] دی، چې دده زیارت هم دهمدې جومات په شمالي برخه کې تر یوې ګنبدې لاندې څرګند دی او دامشهور واکمن په ۱۲۰۲ م کال کې په حق رسیدلی دی.

د دې جومات په جنوبي برخه کې د [[غوریان|غوریانو]] د دورې یو څه نقش و نګار او هم پاتي دی، چې هلته یوه ښه روښانه او ښکلې کتیبه هم تر سترګو کیږي، چې د سلطان غیاث الدین نوم پرې لیکل سوی دی.

دا جومات چې کله د تیموریانو په دوران کې د دویم ځل لپاره نقش و نګار شو ، دغوري دورې نقش پکې له منځه ولاړ، چې مخکې یې یادونه وشوه ، یوازې په یوه برخه کې پاتې و، خو په ۱۹۴۳ م ۱۳۲۲ هـ ش کال کې بیا کار پيل شو او په دې اړه زیار ایستل کېده، چې هغه پخوانۍ بڼه برسېرنه او د تیموري دورې نقش ترې یو پلو ته کړي چې دا کارونه د تیموري پاچا سلطان حسین بایقرا په وخت کې صورت نیولی و، چې دهغه واکمنۍ دوره له ۱۴۶۸ څخه بیا تر ۱۵۰۶ م پورې یوه زرینه او علم پروره دوره وه.

[[وېشنيزه:د افغانستان جوماتونه]]
[[وېشنيزه:هرات]]

[[en:Friday Mosque of Herat]]
[[fa:مسجد جامع هرات]]
[[mk:Хератска џамија]]
[[ru:Джума-мечеть (Герат)]]
[[sh:Masjid-e Jame (Herat)]]
