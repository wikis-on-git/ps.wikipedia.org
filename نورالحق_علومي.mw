[[دوتنه:نورالحق علومي.jpg|کيڼ|250px|بټنوک|نور الحق علومي]]
تورن جنرال '''نورالحق علومي''' پر ١٣٢٠ لمريز [[کال]] زېږېدلى دی . (ځینو سرچینو د ده پوځي رتبه ډگر جنرالي ښوودلې.) دی د افغانستان د خلق دموکراتيک گوند د پرچم له ډلې څخه وو.

==زده کړې==
نورالحق علومي د [[کابل]] په [[حبيبيه لېسه]] کې تر دولسم ټولگي زدکړه کړې وکړې او بيا يې په [[حربي پوهنتون]] کې پوځي زدکړې کړې دي. علومي پر ۱۹۷۲ زېږدي کال په امريکا کې د ارکانحرب تر کچې د پوځي دوکتورا معادل تحصيلات کړي دي. دی په پوځي برخه کې چې د ده څانگه ده، د [[د شوروي سوسياليستي جمهوريتونو اتحاد|شوروي اتحاد]] په [[مسکو]] کې هم زدکړې کړې دي.

==دندې==
تورن جنرال نورالحق علومي د لوړو زدکړو تر پای ته رسولو وروسته د اردو د افسرانو روزونکى هم پاتې شوى دى. نومړی په دولت کې د کار کولو ډېره اوږده سابقه لري ، پر بېلابېلو څوکیو يې په ملکي او پوځي برخو کې دندې تر سره کړې دي. علومي د [[محمد ظاهر شاه]] له واکمنۍ نيولې بيا د [[ډاکټر نجيب الله]] د واکمنۍ تر پايه دولتي دندې تر سره کړې دي. جنرال علومي يوولس کاله په [[کندهار]] کې په ملکي او نظامي برخه کې ماموريت کړى . دی يو مهال د سوېلي حوزې تنظيمه رئيس وو ، د شپږو ولايتونو پوځي چارې يې اداره کولې او دغه راز په دې حوزه کې د قول اردو بولندوی هم پاتې شوى دى .

== د ډاکتر نجیب الله پرضد کودتا کې لاس==
کله چې پر ۱۳۷۱ ل (۱۹۹۲ ز) کال د [[ملگري ملتونه|ملگرو ملتو سازمان]] له افغان حکومت سره یو ځای د سولې پروگرام طرحه کړ او د دغه پروگرام له مخې له دواړو لوریو ، یانې هم د مجاهدینو د مشرانو او هم د ډاکتر نجیب الله د حکومت له خوا دا ومنل شوه ، چې په [[افغانستان]] کې به له سوله ییزې لارې نوی حکومت جوړیږي ، په [[هېواد]] کې به شته بحران له منځه وړي او هېواد به نور له تباه کوونکې کورنۍ جگړې ژغوري . خو د ډاکتر نجیب الله په حکومت او وطن گوند کې یو شمېر جگپوړي اشخاص د ملگرو ملتو سازمان د سولې د پروگرام پرضد راپورته شول او د شته رژیم پر ضد يې پر کودتا لاس پورې کړ . ستر (یا ډگر) جنرال نورالحق علومي هم له دغو جگپوړو چارواکو څخه وو ، چې له کودتا کوونکو سره ملگری وو . د کودتاه کوونکو نور کسان دا ول : د وطن گوند د مرکزي کومېټې د منشي مرستیال او د سیاسی بيرو غړی [[فرید احمد مزدک]] ، د وطن گوند د مرکزي گومېټې د سیاسی بیرو غړی [[محمود بريالی]] ، د وطن گوند د مرکزي کومېټې د سیاسی بیرو غړی [[نجم الدین کاویاني]] ، د بهرنیو چارو وزیر [[عبدالوکيل]] ، د دفاع وزیر مرستیال او د [[کابل]] گارنیزون بولندوی ستر جنرال [[محمد نبي عظیمي]] ، د ۵۳ فرقې بولندوی جنرال [[عبدالرشيد دوستم]] ، جنرال [[عبدالحق علومي]] (اوس مړ شوی دی) تورن جنرال [[محمد عزیز حساس]] ، جنرال [[اصف دلاور]] ، د ځانگړي گارد بولندوی جنرال [[سید اعظم سید]] ، جنرال [[امیر محمد]] ، د دولتي امنیت وزارت مرستیالان جنرال [[یار محمد]] او جنرال [[باقر فرین]] ، د وطن گوند د مرکزی کومېټې غړی [[شفیق الله توده يي]] ، [[ډاکتر ضمیر]] ، [[انجنیر نعمت]] ، [[ادینه سنگین]] او ځینې نور . دوی د ۱۳۷۱ (۱۹۹۲ ز) کال د وري په میاشت کې د ډاکتر نجیب د حکومت پرضد کودتاه ترسره کړه او په دې ډول يې د ملگرو ملتو د سولې پروگرام له ناکامۍ سره مخ کړ ، او په پایله کې مجاهدین واک و ځواک ته ورسېدل . واک وځواک ته [[د نظار شورا]] (جهادي مشرانو) په راتگ سره د [[هېواد]] په بېلابلو ښارونو او سیمو کې د کورنۍ جگړې د اور لمبې نورې هم پسې ډېرې شوې . په پلازمېنه کابل کې د جهادي مشرانو ترمنځ د واک وځواک (قدرت) پر سر جگړې واټ په واټ او کوڅه په کوڅه پیل شوې . پر ۱۳۷۱ ل کال د مجاهدینو واک وځواک ته تر رسېدو وروسته د [[احمد شاه مسعود]]  ، جنرال [[عبدالرشيد دوستم]] ، [[گلبدين حکمتيار]] او [[عبدالعلي مزاري]] د تنظیمونو او ډلو تر منځ داسې خونړۍ جگړې وشوې ، چې د ځینو سرچینو له مخې يې د ۱۹۹۲ ز کال له اپرېل نه د ۱۹۹۶ ز کال د طالبانو تر راتگه یوازې په کابل ښار کې له اویا زره ډېر کسان له منځه یوړول او په سلگونه زره ( ښايي په میلیونونه ) افغانان يې د غم په تناره کېنول .
==په ولسي جرگه کې د کندهار ولایت وکیل==

==اخځونه==
# http://www.surgar.net/-news-pg-Special-reports-From-Surgar-Inn-175.html
# http://www.surgar.net/-news-pg-Local-NewS-610.html
# http://sporghay.com/index.php?option=com_content&view=article&id=1663:2010-03-01-23-06-20&catid=34:2010-01-31-16-17-42&Itemid=56
# http://www.youtube.com/watch?v=MN5BcKT1HV0&feature=related
# http://www.hezbe-watan.com/dokumente/aziz%20asas.html

[[وېشنيزه:د شمالي ټلوالې غړي]]
[[وېشنيزه:د افغانستان د کمونيست پرچم ډلې سياستوال]]
[[وېشنيزه:افغان کمونيستان]]
[[وېشنيزه:افغان کميونيسټي واکمنان]]
[[وېشنيزه:د افغانستان د خلق / پرچم د ډيموکراټيک گوند سياستوال]]
[[وېشنيزه:د افغانستان د پرچم ډلې سياستوال]]
[[وېشنيزه:د شورای نظار غړي]]
[[وېشنيزه:افغان جنرالان]]
[[وېشنيزه:د ۱۳۷۱ لمريز کال د کودتا غړي]]
