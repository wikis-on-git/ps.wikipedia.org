[[دوتنه:نورالحق علومي.jpg|کيڼ|250px|بټنوک|نور الحق علومي]]
تورن جنرال '''نورالحق علومي''' پر ١٣٢٠ لمريز [[کال]] زېږېدلى دی . ( ځینو سرچینو د ده پوځي رتبه ډګر جنرالي لیکلې ده . ) 

==زده کړې==
نورالحق علومي د [[کابل]] په حبيبيه لېسه کې تر دوولسم ټولگي زدکړه کړې او بيا يې په [[حربي پوهنتون]] کې پوځي زدکړې کړې دي.  علومي پر ۱۹۷۲ زېږديز کال په امريکا کې د ارکانحرب تر کچې د نظامي دوکتورا معادل تحصيلات کړي دي. دی په پوځي برخه کې چې د ده مسلکي رشته ده، د روسيې په پلازمېنه مسکو کې هم زدکړې کړې دي. 

==دندې==
نورن جنرال نورالحق علومي د لوړو زدکړو تر حاصلولو وروسته د اردو د افسرانو روزونکى هم پاتې شوى دى. نومړی په دولت کې د کار کولو ډېره اوږده سابقه لري ، په بېلابېلو دولتونو کې يې په ملکي او نظامي برخه کې دندې تر سره کړې دي. نوموړي د [[محمد ظاهر شاه]] له واکمنۍ نيولې، بيا د [[ډاکټر نجيب الله]] د واکمنۍ تر پايه پورې دولتي دندې تر سره کړې دي. علومي يوولس کاله په [[کندهار]] کې په ملکي او نظامي برخه کې ماموريت کړى ، دی يو مهال د سوېلي حوزې تنظيمه رئيس و ، د شپږو ولايتونو پوځي چارې يې اداره کولې او دغه راز نوموړى په دې حوزه کې د قول اردو بولندوی هم پاتې شوى دى . 

== د ډاکتر نجیب الله پرضد کودتا کې لاس==
کله چې پر ۱۳۷۱ ل ( ۱۹۹۲ ز) کال د ملګرو ملتو سازمان له افغان حکومت سره یو ځای د سولې بروګرام طرحه کړ او د دغه پروګرام له مخې له دواړو لوریو ، یانې هم د مجاهدینو د مشرانو او هم د [[ډاکتر نجیب الله]] د حکومت له خوا دا ومنل شوه ، چې په [[افغانستان]] کې به له سوله ییزې لارې نوی حکومت جوړیږي او په هېواد کې به شته بحران له منځه وړي او هېواد به نور له تباه کوونکې کورنۍ جګړې ژغوري . خو د ډاکتر نجیب الله په حکومت کې دننه یو شمېر داسې جګپوړي اشخاص ول ، چې د ملګرو ملتو د سولې د پروګرام پرضد راپورته شول او د ډاکتر نجیب الله پرضد کودتا سره يې د سولې دغه پروګرام له ناکامۍ سره مخ کړ . ستر ( یا ډګر ) جنرال نورالحق علومي هم له دغو جګپوړو چارواکو څخه وو ، چې له کودتا کوونکو سره ملګری وو . د کودتاه کوونکو نور کسان دا ول ، لکه د وطن ګوند د مرکزي کومېټې د منشي مرستیال او د سیاسی بيرو غړی [[فرید احمد مزدک]] ، د وطن ګوند د مرکزي ګومېټې د سیاسی بیرو غړی [[محمود بریالي]] ، د وطن ګوند د مرکزي کومېټې د سیاسی بیرو غړی [[نجم الدین کاویاني]] د ډاکتر نجیب الله د حکومت د بهرنیو چارو وزیر [[عبدالوکیل]] ، د دفاع وزیر مرستیال او د کابل ګارنیزون بولندوی [[محمد نبي عظیمي]] ، د ۵۳ فرقې بولندوی جنرال [[عبدالرشید دوستم]] ، ډګر ( یا ستر ) جنرال نورالحق علومي ، جنرال [[عبدالحق علومي]] ( اوس مړ شوی دی ) جنرال [[عزیز حساس]] ، جنرال [[آصف دلاور]] ، جنرال [[سید اعظم سید]] ، جنرال [[امیر محمد]] ، د دولتي امنیت وزارت مرستالان جنرال [[یار محمد]] او جنرال [[باقر فرین]] ، د وطن ګوند د مرکزی کومېټې غړی [[شفیق الله توده يي]] ، [[ډاکتر ضمیر]] ، [[انجنیر نعمت]] ، [[ادینه سنګین]] اوځینې نور . د ۱۳۷۱ ( ۱۹۹۲ ز ) کال د وري په میاشت کې د ډاکتر نجیب پرضد کودتاه په ترسره کېدو سره د ملګرو ملتو د سولې پروګرام له منځ یووړل شواو له ناکامۍ سره مخ شو ، او پایله کې مجاهدین واک و ځواک ته ورسېدل . د هېواد په پلازمېنه [[کابل]] کې د واک وځواک ( قدرت ) پر سر جګړې واټ په واټ او کوڅه په کوڅه پیل شوې . به دغو جګړو له ویې خوا د [[احمد شاه مسعود]] ډلو ، له بلې خوا د [[عبدالرشید دوستم]] ، له درېیم لوري نه د [[ګلبدین حکمتیار]] او له بل څلورم لوری نه هم د حزب وحدت ډلو تر منځ داۍې خونړۍ جګړې وشوې ، چې د ځینو سرچینو له مخې يې له ۱۹۹۲ نه تر ۱۹۹۶ ز کاله پورې یوازې د کابل په ښار کې له اویا زره ډېر کسان له منځه یوړول او په لسګونه زره افغانان يې د غم په تناره کېنول .
==په ولسي جرګه کې د کندهار ولایت وکیل==

==اخځونه==
# http://www.surgar.net/-news-pg-Special-reports-From-Surgar-Inn-175.html
# http://www.surgar.net/-news-pg-Local-NewS-610.html
# http://sporghay.com/index.php?option=com_content&view=article&id=1663:2010-03-01-23-06-20&catid=34:2010-01-31-16-17-42&Itemid=56
