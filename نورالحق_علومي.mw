[[دوتنه:نورالحق علومي.jpg|کيڼ|250px|بټنوک|نور الحق علومي]]
تورن جنرال '''نورالحق علومي''' پر ١٣٢٠ لمريز [[کال]] زېږېدلى دی . ( ځینو سرچینو د ده پوځي رتبه ډګر جنرالي ښوودلې ده . ) دی د کيڼ اړخو مارکسيسټ پلوو غړی دی . 

==زده کړې==
نورالحق علومي د [[کابل]] په حبيبيه لېسه کې تر دوولسم ټولگي زدکړه کړې او بيا يې په [[حربي پوهنتون]] کې پوځي زدکړې کړې دي.  علومي پر ۱۹۷۲ زېږديز [[کال]] په امريکا کې د ارکانحرب تر کچې د نظامي دوکتورا معادل تحصيلات کړي دي. دی په پوځي برخه کې چې د ده مسلکي رشته ده، د روسيې په [[پلازمېنه]] [[مسکو]] کې هم زدکړې کړې دي. 

==دندې==
نورن جنرال نورالحق علومي د لوړو زدکړو تر حاصلولو وروسته د اردو د افسرانو روزونکى هم پاتې شوى دى. نومړی په دولت کې د کار کولو ډېره اوږده سابقه لري ، پر بېلابېلو څوکیو يې په ملکي او نظامي برخه کې دندې تر سره کړې دي. نوموړي د [[محمد ظاهر شاه]] له واکمنۍ نيولې، بيا د [[ډاکټر نجيب الله]] د واکمنۍ تر پايه پورې دولتي دندې تر سره کړې دي. علومي يوولس کاله په [[کندهار]] کې په ملکي او نظامي برخه کې ماموريت کړى ، دی يو مهال د سوېلي حوزې تنظيمه رئيس و ، د شپږو ولايتونو پوځي چارې يې اداره کولې او دغه راز په دې حوزه کې د قول اردو بولندوی هم پاتې شوى دى . 

== د [[ډاکتر نجیب الله]] پرضد کودتا کې لاس==
کله چې پر ۱۳۷۱ ل ( ۱۹۹۲ ز) کال د [[ملګري ملتونه|ملګرو ملتو سازمان]] له افغان حکومت سره یو ځای د سولې پروګرام طرحه کړ او د دغه پروګرام له مخې له دواړو لوریو ، یانې هم د مجاهدینو د مشرانو او هم د ډاکتر نجیب الله د حکومت له خوا دا ومنل شوه ، چې په [[افغانستان]] کې به له سوله ییزې لارې نوی حکومت جوړیږي ، په [[هېواد]] کې به شته بحران له منځه وړي او هېواد به نور له تباه کوونکې کورنۍ جګړې ژغوري . خو د ډاکتر نجیب الله په حکومت او وطن ګوند کې یو شمېر جګپوړي اشخاص د ملګرو ملتو سازمان د سولې د پروګرام پرضد راپورته شول او د شته رژیم پر ضد يې پر کودتا لاس پورې کړ . ستر ( یا ډګر ) جنرال نورالحق علومي هم له دغو جګپوړو چارواکو څخه وو ، چې له کودتا کوونکو سره ملګری وو . د کودتاه کوونکو نور کسان دا ول : د وطن ګوند د مرکزي کومېټې د منشي مرستیال او د سیاسی بيرو غړی [[فرید احمد مزدک]] ، د وطن ګوند د مرکزي ګومېټې د سیاسی بیرو غړی [[محمود بریالي]] ، د وطن ګوند د مرکزي کومېټې د سیاسی بیرو غړی [[نجم الدین کاویاني]] ، د بهرنیو چارو وزیر [[عبدالوکیل]] ، د دفاع وزیر مرستیال او د [[کابل]] ګارنیزون بولندوی ستر جنرال [[محمد نبي عظیمي]] ، د ۵۳ فرقې بولندوی جنرال [[عبدالرشید دوستم]] ، جنرال [[عبدالحق علومي]] ( اوس مړ شوی دی ) تورن جنرال [[محمد عزیز حساس]] ، جنرال [[اصف دلاور]] ، د ځانګړي ګارد بولندوی جنرال [[سید اعظم سید]] ، جنرال [[امیر محمد]] ، د دولتي امنیت وزارت مرستیالان جنرال [[یار محمد]] او جنرال [[باقر فرین]] ، د وطن ګوند د مرکزی کومېټې غړی [[شفیق الله توده يي]] ، [[ډاکتر ضمیر]] ، [[انجنیر نعمت]] ، [[ادینه سنګین]] او ځینې نور . دوی د ۱۳۷۱ ( ۱۹۹۲ ز ) کال د وري په میاشت کې د ډاکتر نجیب د حکومت پرضد کودتاه ترسره کړه او په دې ډول يې د ملګرو ملتو د سولې پروګرام له ناکامۍ سره مخ کړ ، او په پایله کې مجاهدین واک و ځواک ته ورسېدل . واک وځواک ته [[د نظار شورا]] ( جهادي مشرانو) په راتګ سره د هېواد په بېلابلو ښارونو او سیمو کې د کورنۍ جګړې د اور لمبې نورې هم پسې ډېرې شوې . په پلازمېنه کابل کې د جهادي مشرانو ترمنځ د واک وځواک ( قدرت ) پر سر جګړې واټ په واټ او کوڅه په کوڅه پیل شوې . په دغو جګړو کی د [[احمد شاه مسعود]]  ، جنرال [[عبدالرشید دوستم]] ، [[ګلبدین حکمتیار]] او [[عبدالعلي مزاري]] د تنظیمونو او ډلو تر منځ داسې خونړۍ جګړې وشوې ، چې د ځینو سرچینو له مخې يې د ۱۹۹۲ ز کال له اپرېل نه د ۱۹۹۶ ز کال د طالبانو تر راتګه یوازې په کابل ښار کې له اویا زره ډېر کسان له منځه یوړول او په سلګونه زره ( ښايي په میلیونونه ) افغانان يې د غم په تناره کېنول .
==په ولسي جرګه کې د کندهار ولایت وکیل==

==اخځونه==
# http://www.surgar.net/-news-pg-Special-reports-From-Surgar-Inn-175.html
# http://www.surgar.net/-news-pg-Local-NewS-610.html
# http://sporghay.com/index.php?option=com_content&view=article&id=1663:2010-03-01-23-06-20&catid=34:2010-01-31-16-17-42&Itemid=56
# http://www.youtube.com/watch?v=MN5BcKT1HV0&feature=related
# http://www.hezbe-watan.com/dokumente/aziz%20asas.html

















[[وېشنيزه:افغان جنرالان]]
[[وېشنيزه:د ۱۳۷۱ لمريز کال د کودتا غړي]]
