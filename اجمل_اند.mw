[[دوتنه:Ajmal-And.JPG|بټنوک|289px|اجمل اند]]
'''اجمل اند''' ([[زوکړه]] ۱۳۵۶ لمريز لېږدي [[کال]]، د [[ننگرهار ولايت]]) ''(په انگرېزي: Ajmal Aand)'' يو [[ويکيپېډيا:پښتو|پښتو ژبه]] [[ليکوال]] [[شاعر]] هم دی. 

== مخينه ==
ښاغلی آند د ولي محمد زوی دی . دی پر ١٣٥٦ لمريز کال [[دننگرهار ولايت]] د [[خوگياڼي]]و په کوز بيار کې زېږېدلی دی . لا دوه کلن و ، چې په هيوادکې دجگړو اور بل شو ، دی هم له خپل کور او کهول سره کډوال شو او پاکستان ته ېې مخه شوه چې هلته په هنگو سيمه کې مېشت شول .
د آزادۍ راډيو د پښتو څانگې يو اماتورخبريال دی  . 
== زده کړې ==
ده خپلې لومړنۍ زده کړې په پښتونخوا کې کړي . پر  ١٣٧١ لمريز کال ، چې ننگرهار مجاهدينو ونېو ، اند دخوگياڼيو د ملکيار هوتک په لېسه کې شامل شو . پر  ١٣٧٤ لمريز کال ترې بريالی راووت او په جلال اباد کې دساينس او ټکنالوجۍ پوهنتون دحقوقو او سياسي علومو په پوهنځي کې شامل شو .  تر يونيم کال وروسته يې د ننگرهار پوهنتون ته ځان بدل کړ خو ډېر ژر ورڅخه پوهنځی د هغه مهال ټولنيزو او اقتصادي ستونزو پاتي کړ او په کور کې دکرگرۍ پرچارو بوخت شو .

== دندې ==
له يو کال ورسته پيښور ته ولاړ او هلته يې د هيلې مجلې سره کارپيل کړ، دلته ترڅو مياشتو تيرولو وروسته يې دبي بي سي په تعليمي پروژه کې د ماشومانو د خپرونو لپاره د ليکوال او پروډيوسر دنده خپله کړه ، او د دونيم کلونو نه د زياتې مودې په بهير کې چې دلته يې تير کړل د ماشومانو لپاره تر سلو زياتې ډرامې او کېسې وليکلې . د ۲۰۰۲ له پيل وروسته کابل ته ستون شو او هلته يې د ازادۍ راډيو د کابل په بيرو کې د خبريال او پښتو خبري برخي د ايډيټور په توگه دنده خپله کړه . پنځه کاله يې په کابل کې دې دندې ته دوام ورکړ . او په دې دوران کې يې د افغانستان د بيلا بيلو مسلو په اړه راپورونه او مطالب چمتو کړل . اجمل اند اوس د چيک جمهوريت په پراگ ښار کې له ازادۍ راډيو سره د خپرونو د جوړونکي په توگه کار کوي . او په عين حال کې خپلو ادبي هلو ځلو ته هم دوام ورکوي . 

د هغه د شعرونو يو لړ کتابونه چاپ شوي خو د نثر په برخه کې يې يو شمېر ليکلي آثار هم شته چې تر اوسه پورې نه دي چاپ شوي.  
== چاپ شوي اثار ==
# - دزړه پر پاڼه مې انځور دی گلاب - د شعرونو لومړې ټولگه ١٣٧٧ لمريز کال
# - په څپو کې انځورونه - د شعرونو دويمه ټولکه  ١٣٧٩ لمريز کال 
# - هېندارې او چينې - د شعرونو دريېمه ټولگه  ۱۳۸۵ لمريز کال
# - دا ښار هغه غرونه - د شعرونو څلورمه ټولگه ۱۳۸۵ لمريز کال

== ناچاپه اثار ==
#- له بنگاله تر کابله ــــ ناول
#- خوماره ـــ ناول
#- تر کوکنارگله ــــ د لنډو کيسو ټولگه
#- سيند په پرخه کې  ـــ د پروين پژواک د دري شعرونو ژباړې
#- د وينس سوداگر ـــ د شيکسپير ديوې ډرامې ژباړه
#-شېبې ـــ دڅو نړيوالو کيسو ژباړه
#- سرودونه ــــ د نړۍ د څو هېوادونو د ملي سرودونو ژباړه 
#- ملي کلتور ـــ د افغانستان د ملي کلتور او ورپېښو گواښونو په اړه يو څيړنيزه رساله

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%A7%D8%AC%D9%85%D9%84_%D8%A7%D9%86%D8%AF په ويکي شعرونه کې د اجمل اند شعرونه]
* [http://www.youtube.com/user/aandaaa#p/a/u/0/CCc4lHvsg8s په يوټيوب کې د اجمل اند يو شعر]
* [http://www.youtube.com/watch?v=fovfbrlncfs په يوټيوب کې د اجمل اند يو شعر]





== سرچينې ==



[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: د آزادۍ راډيو خبريالان]]
