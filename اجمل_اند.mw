[[Image:Ajmal-And.JPG|thumb|289px|اجمل اند]]
'''اجمل اند''' (۱۳۵۶ ل. -) (په انګرېزي: Ajmal Aand) د ولي محمد زوی پر ١٣٥٦ لمريز کال دننګرهار ولايت د خوګياڼيو په کوز بيار کې زېږېدلی دی . لا دوه کلن و ، چې په هيوادکې دجګړو اور بل شو ، دی هم له خپل کور او کهول سره مهاجرشو او پاکستان په هنګو کې يې واړول .

== زده کړې ==
دې خپلې لومړنۍ زده کړې همدلته وکړې . پر  ١٣٧١ لمريز کال ، چې ننګرهار مجاهدينو ونېو ، اند دخوګياڼيو د ملکيار هوتک په لېسه کې شامل شو ، چې پر  ١٣٧٤ لمريز کال ترې بريالی راووت او په جلال اباد کې دساينس او ټکنالوجۍ پوهنتون دحقوقو او سياسي علومو په پوهنځي کې شامل دلته تر يونيم کال وروسته يې د ننګرهار پوهنتون ته ځان بدل کړ خو ډېر ژر ورنه پوهنځی د هغه مهال ټولنيزو او اقتصادي ستونزو پاتي کړ او په کاله کې دکرګرۍ پرچارو بوخت شو . 

== دندې ==
له يو کال ورسته پيښور ته ولاړ او هلته يې د هيلې مجلې سره کارپيل کړ، دلته ترڅو مياشتو تيرولو وروسته يې دبي بي سي په تعليمي پروژه کې د ماشومانو د خپرونو لپاره د ليکوال او پروډيوسر دنده خپله کړه ، او د دونيم کلونو نه د زياتې مودې په بهير کې چې دلته يې تير کړل د ماشومانو لپاره تر سلو زياتې ډرامې او کېسې وليکلې . د ۲۰۰۲ له پيل وروسته کابل ته ستون شو او هلته يې د ازادۍ راډيو د کابل په بيرو کې د خبريال او پښتو خبري برخي د ايډيټور په توګه دنده خپله کړه . پنځه کاله يې په کابل کې دې دندې ته دوام ورکړ . او په دې دوران کې يې د افغانستان د بيلا بيلو مسلو په اړه راپورونه او مطالب چمتو کړل . اجمل اند اوس د چيک جمهوريت په پراګ ښار کې له ازادۍ راډيو سره د خپرونو د جوړونکي په توګه کار کوي . او په عين حال کې خپلو ادبي هلو ځلو ته هم دوام ورکوي .

== چاپ شوي اثار ==
#-(دزړه پر پاڼه مې انځور دی ګلاب ) د شعرونو لومړې ټولګه ١٣٧٧ لمريز کال
#- (په څپو کې انځورونه ) د شعرونو دويمه ټولکه  ١٣٧٩ لمريز کال 
#- (هېندارې او چينې ) د شعرونو دريېمه ټولګه  ۱۳۸۵ لمريز کال
#- ( دا ښار هغه غرونه ) دشعرونو څلورمه ټولګه ۱۳۸۵ لمريز کال

== ناچاپه اثار ==
#- له بنګاله تر کابله ــــ ناول
#- خوماره ـــ ناول
#- تر کوکنارګله ــــ د لنډو کيسو ټولګه
#- سيند په پرخه کې  ـــ د پروين پژواک د دري شعرونو ژباړې
#- د وينس سوداګر ـــ د شيکسپير ديوې ډرامې ژباړه
#-شېبې ـــ دڅو نړيوالو کيسو ژباړه
#- سرودونه ــــ د نړۍ د څو هېوادونو د ملي سرودونو ژباړه 
#- ملي کلتور ـــ د افغانستان د ملي کلتور او ورپېښو ګواښونو په اړه يو څيړنيزه رساله

[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه]]
