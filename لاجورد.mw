[[دوتنه:Lapis lazuli block.jpg|کيڼ|250px|بټنوک|لاجورد]]
'''لاجورد''' يوه قيمتي ډبره ده چې د [[افغانستان]] سربېره په ګڼ شمېر نورو هېوادونو کې هم موندل کېږي. دغه قيمتي ډبره د ښځو په ګوتميو، بازوبندونو او نورو ګاڼو او سينګاري څيزونو کې کارېږي. د دغې ډبرې د موښلو نه وروسته لاس ته راغلې خاوره د ودانيو په سينګار او نقاشۍ او حکاکۍ کې هم کارېږي. 

په پخوانيو وختونو کې دغه قيمتي ډبره د بدخشان نه بابلستان ته او همدارنګه لوېديځو هېوادونو ته لکه يونان، روم، مصر او نورو ته وړل کېدله او ډېر شمېر پېرونکي يې لرل. داسې هم وييل کېږي چې د مصر په اهرامو کې کارېدلي لاجورد د بدخشان لاجورد دی او له دې پرته په روسيه کې د سانت پيټرزبورګ په ښار کې د کليسا د ښکلا لپاره هم د بدخشان د لاجوردو له ډبرو ګټه اخيستل شوې. <ref>د افغانستان طبيعي زېرمې - افغانستان پېژندنه - ليکوال اورنګزېب ارشاد</ref> د لاجورد ډبره په افغانستان کې ډېر کانونه لري لکه د کُران و منجان کان، د حضرت سيد کان، د رباط سرسنګ کان، د چملک کان او د پسګران په دره کې د شوګه کان ډېر مشهوره کانونه دي. د دې برسېره د غزني په ولايت کې هم د لاجوردو کان شته چې په لويه کچه لاجورد پکې موندل کېږي. <ref>د افغانستان طبيعي زېرمې - افغانستان پېژندنه - ليکوال اورنګزېب ارشاد</ref>

== سرچينې ==
<references/>‎

[[bg:Лапис лазули]]
[[cs:Lapis lazuli]]
[[da:Lapis lazuli]]
[[en:Lapis lazuli]]
[[es:Lapislázuli]]
[[eu:Lapis lazuli]]
[[fa:لاجورد]]
[[fi:Lapislatsuli]]
[[fr:Lapis-lazuli]]
[[he:לפיס לזולי]]
[[it:Lapislazzuli]]
[[ja:ラピスラズリ]]
[[ms:Lapis lazuli]]
[[nl:Lapis lazuli]]
[[pt:Lápis-lazúli]]
