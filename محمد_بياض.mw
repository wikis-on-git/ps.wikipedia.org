
'''محمد بياض''' ([[زوکړه]]؟، [[خيبر پښتونخوا]]، [[د سوابۍ ولسوالۍ]] - [[مړينه]]؟) د [[افغانستان]] يو [[پښتو ژبه|پښتو ژبی]] [[شاعر]] وو. 
  
==مخينه== 

رنګين خياله شاعر محمد بياض د سوابۍ په سیمه کې زېږودلی دی. په ادبي تذکرو کې د بياض په نامه دوه شاعران ذکر شوي، چې يو د دولسمې پېړۍ د وروستيو قاضي بياض په نامه دی چې د پښتو د نوميالي شاعر [[علي خان خټک]] د وخت وو او له علي خان سره يې علمي او ادبي ناسته او تگ راتگ درلود، د قاضي خېلو دله کورنۍ سره يې اړوندي درلوده او ارامځای يې په چارسده کې دی. د هغه بياض په اړه چې دلته ليکنه شوې او يادونه يې کېږي، هغه د ۱۲۰۰ سپوږميزې لېږدي [[پېړۍ]] خواوشا کې د سوابۍ د زيده په نامتو کلي  کې [[ژوند]] کاوه، چې د پښتو ژبې يو رنگين خياله شاعر وو. هغه د خپل نوم په اړه وايي: 

مسافر محمد بياض سره څه نشته - 
په نخاس کې خرڅوي سر يې در زار شه 

د خپل ځای ځايگي باره کې وايي: 

بې دغه دې هوس نشته بياضه - 
پس له دې دې په زيده کې تمام تير شو 

او بل ځای وايي: 

د بياض د نري رنځ چې د زړه مل شه - 
ځوانيمرگ به آخر لاړ شي له زيدې 

او د خپل نسب په اړه داسې وايي: 

که پوښتنه څوک زما د نسب کاندي - 
زه په اصل يم جدون له پلار له جده 

د بياض مالي اکر (حالت) ښه نه وو، د زيدې نامتو خان اشرف خان به ورسره مالي مرسته کوله ځکه خو د اشرف خان په اړه وايي: 

مړه ژوندي ورپسې واړه افسوس کاندي - 
چې بياض د اشرف خانه مرور لاړ 

په شاعرۍ کې يې څو ځايه د خپل پير طريقت يادونه د څوکنو د ميا عمر صيب يادونه کړې، لکه په دې شعر کې چې وايي: 

غم به نه وينې بياض تر مرگه پورې - 
چې مريد د ميا صاحب د څوکني شو 

==د بياض شاعري== 

د بياض شاعري که يو له يوې خوا د مينې، ښکلا، جمال، پند او نصيحت نه ډکه ده، نو له بلې خوا پکې د خيال رنگيني داسې ځلېږي: 

ما بياض لره چې يار خوله راکوله
لکه لښته راته ماته بند په بند شه
چې ترې اخلم چرې خوله وچولی تريو که 
يار په خوله نا نا کوي په رضا زړه يې
سود يې نشي په ديدن خوله ورنزډي کړه
د بياض د زړه دمه په ښکلول کړي
يو غزل يې ليکم
چې خيرات د سپينې خولې راباندې زباد کړه
اشنا يي. زما د درست. عمر. برباد. کړه
دوه مئين چې په يو ځای سره خوښ نه وي
د غمازو دې خدای ورک بيخ و بنياد که
لکه غل چې لاس تړلی سرتور بيوه شي
سترګې ستا راباندې دا رنګې فساد کړه
نو خوبان په خپل ښائست باندې خجل کړي
چې راپورټه مړاوې سترګې پريزاد کړه
چې يو ځله په بيلتون تاخت و تاراج شې
هغه کور به بيا د زړه کله اباد شي
د بياض دې حياتګي که خدای حيات
په ظاهر باطن به تا دغه فرياد کړه
هر ماښام چې که څوک لاس په دعا پورته
پرديسي بياض دې هم پکښې بيا ياد کړه
د بياض ديوان په ۱۹۴۰ ع کې چې د کهوهي برمول دګنډيرو شريف مولوي محمد ايوب په کتب خانه کښي خوندي وو موندلی چې په لومړي ځل مولوي محمد ايوب په ۱۹۵۸ ع کښې د پيښور په جهانزيب پريس کښې چاپ کړو چې بيا ناياب شو نو په دويم ځل نوموړي شاعر محقق عالم ارواښاد عبدالله حدمتګار بختاني صيب په ۲۰۰۱ ع کښې په دانش خپرندويه ټولنه قيصه خواني بازار پېښور چاپ کړو
ميا وکيل شاه فقير خېل
