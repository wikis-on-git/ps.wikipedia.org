
'''محمد بياض''' ([[زوکړه]]؟، [[خيبر پښتونخوا]]، [[د سوابۍ ولسوالۍ]] - [[مړينه]]؟) د [[افغانستان]] يو [[پښتو ژبه|پښتو ژبی]] [[شاعر]] وو. 
  
==مخينه== 

رنګين خياله شاعر محمد بياض د زيدې (صوابۍ)
په ادبي تذکرو کښې د بياض په نامه دوه شاعران ذکر شوي دي يو د دولسمې پيړۍ د ورستيو قاضي بياض په نامه چې د پښتو د نوموړي شاعر علي خان د وخت وو او د علي خان سره يې علمي او ادبي ناسته او تګ راتګ وو د قاضي خيلو د خاندان سره يې تعلق وو چارسده کښې مزار دی او د کوم بياض چې زه ذکر کوم دې د ۱۲۰۰ ھ ق خواوشا د صوابۍ په مشهور کلي زيده کښې د ژوند شپې ورځې تيرولی د پښتو ژبې يو رنګين خياله شاعر وو د خپل نوم باره کښې وايي
مسافر محمد بياض سره څه نيشته
په نخاس کښې خرڅوي سر يې در زار شه
دخپل ځای ځائيګي باره کښې وايي
بې دغه دې هوس نيشته بياضه
پس له دې دې په زيده کښې تمام تير شو
او بل ځای وايي
د بياض د نري رنځ چې د زړه مل شه
ځواني مرګ به آخر لاړ شي له زيدې
او د خپل نسب باره کښې داسې وايي
که پوښتنه څوک زما د نسب کاندي
زه په اصل يم جدون له پلار له جده
دبياض مالي حالت ښه نه وو د زيدې نوموړي خان اشرف خان به ورسره مالي مرسته کوله ځکه خو د اشرف خان باره کښې وايي
مړه ژوندي ورپسې واړه افسوس کاندي
چې بياض د اشرف خانه مرور لاړ
په شاعرۍ کښې يې څو ځايه د خپل پير طريقت ذکر د څوکنو د ميا عمر صيب ذکر کړی لکه چې په دې شعر کې وايي
غم به نه وينې بياض تر مرګه پورې
چې مريد د ميا صاحب د څوکني شو
د بياض شاعري:
د بياض شاعري که يو خوا د عشق و محبت حسن و جمال .پندو نصيحت نه ډکه ده نو بل خوا پکښې د خيال رنګيني داسې ځليږي
ما بياض لره چې يار خوله راکوله
لکه لښته راته ماته بند په بند شه
چې ترې اخلم چرې خوله وچولی تريو که 
يار په خوله نا نا کوي په رضا زړه يې
سود يې نشي په ديدن خوله ورنزډي کړه
د بياض د زړه دمه په ښکلول کړي
يو غزل يې ليکم
چې خيرات د سپينې خولې راباندې زباد کړه
اشنا يي. زما د درست. عمر. برباد. کړه
دوه مئين چې په يو ځای سره خوښ نه وي
د غمازو دې خدای ورک بيخ و بنياد که
لکه غل چې لاس تړلی سرتور بيوه شي
سترګې ستا راباندې دا رنګې فساد کړه
نو خوبان په خپل ښائست باندې خجل کړي
چې راپورټه مړاوې سترګې پريزاد کړه
چې يو ځله په بيلتون تاخت و تاراج شې
هغه کور به بيا د زړه کله اباد شي
د بياض دې حياتګي که خدای حيات
په ظاهر باطن به تا دغه فرياد کړه
هر ماښام چې که څوک لاس په دعا پورته
پرديسي بياض دې هم پکښې بيا ياد کړه
د بياض ديوان په ۱۹۴۰ ع کې چې د کهوهي برمول دګنډيرو شريف مولوي محمد ايوب په کتب خانه کښي خوندي وو موندلی چې په لومړي ځل مولوي محمد ايوب په ۱۹۵۸ ع کښې د پيښور په جهانزيب پريس کښې چاپ کړو چې بيا ناياب شو نو په دويم ځل نوموړي شاعر محقق عالم ارواښاد عبدالله حدمتګار بختاني صيب په ۲۰۰۱ ع کښې په دانش خپرندويه ټولنه قيصه خواني بازار پېښور چاپ کړو
ميا وکيل شاه فقير خېل
