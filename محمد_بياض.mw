
'''محمد بياض''' ([[زوکړه]]؟، [[خيبر پښتونخوا]]، [[د سوابۍ ولسوالۍ]] - [[مړینه]]؟) د [[افغانستان]] يو [[پښتو ژبه|پښتو ژبی]] [[شاعر]] وو. 
  
==مخينه== 

رنګين خياله شاعر محمد بياض د سوابۍ په سیمه کې زېږودلی دی. په ادبي تذکرو کې د بياض په نامه دوه شاعران ذکر شوي، چې يو د دولسمې پېړۍ د وروستيو قاضي بياض په نامه دی چې د پښتو د نوميالي شاعر [[علي خان خټک]] د وخت وو او له علي خان سره يې علمي او ادبي ناسته او تگ راتگ درلود، د قاضي خېلو دله کورنۍ سره يې اړوندي درلوده او ارامځای يې په چارسده کې دی. د هغه بياض په اړه چې دلته ليکنه شوې او يادونه يې کېږي، هغه د ۱۲۰۰ سپوږميزې لېږدي [[پېړۍ]] خواوشا کې د سوابۍ د زيده په نامتو کلي  کې [[ژوند]] کاوه، چې د پښتو ژبې يو رنگين خياله شاعر وو. هغه د خپل نوم په اړه وايي: 

مسافر محمد بياض سره څه نشته - 
په نخاس کې خرڅوي سر يې در زار شه 

د خپل ځای ځايگي باره کې وايي: 

بې دغه دې هوس نشته بياضه - 
پس له دې دې په زيده کې تمام تير شو 

او بل ځای وايي: 

د بياض د نري رنځ چې د زړه مل شه - 
ځوانيمرگ به آخر لاړ شي له زيدې 

او د خپل نسب په اړه داسې وايي: 

که پوښتنه څوک زما د نسب کاندي - 
زه په اصل يم جدون له پلار له جده 

د بياض مالي اکر (حالت) ښه نه وو، د زيدې نامتو خان اشرف خان به ورسره مالي مرسته کوله ځکه خو د اشرف خان په اړه وايي: 

مړه ژوندي ورپسې واړه افسوس کاندي - 
چې بياض د اشرف خانه مرور لاړ 

په شاعرۍ کې يې څو ځايه د خپل پير طريقت يادونه د څوکنو د ميا عمر صيب يادونه کړې، لکه په دې شعر کې چې وايي: 

غم به نه وينې بياض تر مرگه پورې - 
چې مريد د ميا صاحب د څوکني شو 

==د بياض شاعري== 

د بياض شاعري که يو له يوې خوا د مينې، ښکلا، جمال، پند او نصيحت نه ډکه ده، نو له بلې خوا پکې د خيال رنگيني داسې ځلېږي: 

ما بياض لره چې يار خوله راکوله - 
لکه لښته راته ماته بند په بند شه 

چې ترې اخلم چرې خوله وچولی تريو که -  
يار په خوله نا نا کوي په رضا زړه يې 

سود يې نه شي په ديدن خوله ورنزدې کړه - 
د بياض د زړه دمه په ښکلول کړي 

يو غزل يې دادی: 

چې خيرات د سپينې خولې راباندې زباد کړه - 
اشنا يي زما د درست عمر برباد کړه 

دوه مئين چې په يو ځای سره خوښ نه وي - 
د غمازو دې خدای ورک بيخ و بنياد که 

لکه غل چې لاس تړلی سرتور بيوه شي - 
سترگې ستا راباندې دا رنگې فساد کړه 

نو خوبان په خپل ښايست باندې خجل کړي - 
چې راپورټه مړاوې سترگې پريزاد کړه 

چې يو ځله په بيلتون تاخت و تاراج شې - 
هغه کور به بيا د زړه کله اباد شي 

د بياض دې حياتگي که خدای حيات - 
په ظاهر باطن به تا دغه فرياد کړه 

هر ماښام چې که څوک لاس په دعا پورته - 
پرديسي بياض دې هم پکې بيا ياد کړه 

د بياض ديوان پر ۱۹۴۰ زېږدي کال د کهوهي برمول د گنډېرو شريف مولوي محمد ايوب په [[کتابتون]] کې خوندي وو. دا دېوان همدغه مولوی صاحب موندلی وو چې لومړی ځل هغه پر ۱۹۵۸ زېږدي کال د [[پېښور]] په جهانزيب پريس کې چاپ کړ. تر دې وروسته بيا دغه دېوان کمپېښه شو، نو هغه وو چې دويم ځل نوميالي شاعر، [[لیکوال]] او څېړونکي ارواښاد [[عبدالله بختانی خدمتگار|عبدالله بختاني حدمتگار]] پر ۲۰۰۱ ز (۱۳۸۰ لمريز لېږدي) کال د پېښور په قيصه خوانۍ بازار کې د دانش خپرندوينه ټولنه کې چاپ کړ. 

==مړينه== 

==چاپ شوي نښيرونه يې== 
۱-

==اخځليک== 
۱- د لیکوال او شاعر [[ميا وکيل شاه فقيرخېل]] فېشبوک پاڼه.
