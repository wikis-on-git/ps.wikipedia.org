'''افضل خان خټک''' (زوکړه د ۱۰۷۴ لېږديز سپوږميز [[کال]] شاوخوا - [[مړينه]]؟) د [[اشرف خان هجری|اشرف خان هجري]] زوی، د ستر [[خوشحال خان خټک]] [[لمسی]]، د [[افغانستان]] يو پښتو ژبی [[شاعر]] او [[ليکوال]] وو. 

==مخينه== 
افضل خان خټک پر ۱۰۷۴ لېږديز سپوږميز کال شاوخوا په [[اکوړه]] کې زېږېدلی وو. د هغه په لوړه کچه ښوونه او روزنه په برخه شوې وه، خو د بدبختۍ خبره دا وه چې د هغه د زېږېدو پر مهال د هغه [[نیکه]] په [[هند]] کې بندي وو. 

کله چې افضل خان خټک د ۱۷ کالو زلمی شو نو پلار یی پر ۱۰۹۲ لېږديز سپوږميز کال د خپل ورور [[بهرام خان]] په سازش [[بېجاپور]] ته په زنځیرونو کې تړلی ورساوه. په هره توگه، د هغه ډېره ښوونه او روزنه د هغه نیکه خوشال خان خټک کړې ده. د افضل خان خټک چې شونډه شنه کېده نو [[توره]] او قلم یې راواخستل ځکه چې دا د هغوی د [[کورنۍ]] پاتمړې (میراث) وه.  

پر ۱۰۹۱ ل س کال یې د ۱۷ کالو په عمر له خپل نیکه سره د [[ډوډه|ډوډې]] کلا سوبه کړه. د نیکه د مړينې او د پلار د بند په ورځو کې یې خپله قبیله راټوله کړه او تر ډېرې اوږدې مودې پورې د خپلې قبیلې سردار پاتی شو. 

افضل خان خټک د ډېرې لوړې کچې ادیب، تاریخ ليکونکی، شاعر او مفسر وو. د هغه په کتابونو کې [[تاریخ موصع]]، علم خانه، انش چې د انوار سهیلي [[ژباړه]] ده او عرفاني تفسیر شامل دی؛ دغه تفسیر يې نیمگړی دی.

==مړينه== 
د افضل خان خټک د مړینې په کال کې اختلاف دی، هرگوره، ۱۱۵۳ لېږديز سپوږميز يې د مړینې کال گڼل کېږي. د هغه کېڅ (قبر) د [[زیارت کاکا (رح)]] په هدیره کې دی.
==چاپ شوي نښيرونه يې== 





[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
