'''افضل خان خټک''' (زوکړه د ۱۰۷۴ لېږديز سپوږميز [[کال]] شاوخوا - [[مړينه]]؟) د [[اشرف خان هجری|اشرف خان هجري]] زوی، د ستر [[خوشحال خان خټک]] [[لمسی]]، د [[افغانستان]] يو پښتو ژبی [[شاعر]] او [[ليکوال]] وو. 

==مخينه== 
افضل خان خټک پر ۱۰۷۴ لېږديز سپوږميز کال شاوخوا په [[اکوړه]] کې زېږېدلی وو. د هغه په لوړه کچه ښوونه او روزنه په برخه شوې وه، خو د بدبختۍ خبره دا وه چې د هغه د زېږېدو پر مهال د هغه [[نیکه]] په [[هند]] کې بندي وو. 

کله چې افضل خان خټک د ۱۷ کالو زلمی شوو نو پلار یی پر ۱۰۹۲ لېږديز سپوږميز کال د خپل ورور [[بهرام خان]] په سازش [[بېجاپور]] ته په زنځیرونو کې تړلی ورساوه. په هره توگه، د هغه ډېره ښوونه او روزنه د هغه نیکه خوشال خان خټک کړې ده. د افضل خان خټک چې شونډه شنه کېده نو [[توره]] او قلم یې راواخستل ځکه چې دا د هغوی کورنی میراث وو.  

په کال ۱۰۹۱ هجری کی یی داوولس کالو په عمر دخپل نیکه سره د ډوډی قلعه فتح کړه . دنیکه دمرک او دپلار دقید په ورځو کی یی خپله قبیله راغوڼډه کړه او ډېرې اوږدی مودې پوری یی دخپلی قبیلې سردار پاتی شو . دافضل خان خټک دمړینی په کال کې اختلاف دی البته ۱۱۵۳ هجری یی دمړینی کال گڼلی شی . دده قبر دزیارت کاکا صاحب (رح) په هدیره کی دی .
افضل خان خټک ډېر د اوچتې پایی ادیب ،مورخ ، شاعر او مفسر وو . دهغه په کتابونو کښې ، تاریخ موصع ، علم خانه ، انش چې دانوار سهیلی ترجمه ده او عرفانی تفسیر شامل دی ، دغه تفسیر نیمگړی دی .
