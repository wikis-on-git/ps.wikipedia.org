'''حفيظ الله هميم جلالزى''' (د ۱۳۶۳ لمريز لېږدي [[کال]]، [[مرغومی (مياشت)|مرغومی]]، د [[غزني ولايت]]) ''(په انگرېزي: Hafizullah Hameem Jalalzai)'' د [[افغانستان]] د [[پښتو ژبه|پښتو ژبې]] [[شاعر]]، [[لیکوال]]، د [[پژواک خبري اژانس]] پخوانی او د بي بي سي راډیو د پښتو څانگې اوسنی خبريال دی. 

== مخينه ==
حفيظ الله هميم جلالزى په خټه پښتون او د ۱۳۶۳ ل ل کال په مرغومي مياشت کې د غزني ولايت [[د اندړ ولسوالۍ|د اندړو ولسوالۍ]] د حاجي معلم په کلي کې زېږېدلى دی.  

==زده کړې==
حفیظ الله همیم جلازي لومړنۍ زدکړې په سيمه کې د ملا نوح بابا په لېسه کې پاى ته ورسولې او منځنۍ زده کړې يې د اندړو د [[شهاب الدين محمد غوري|سلطان شهاب الدين غوري]] په عالي لېسه کې ترسره کړې. دغه راز يې په دينې زده کړو کې هم د [[هېواد]] له تر ټولو نامتو مدرسې (د نورالمدارس فاروقي له عربي دارالعلوم) څخه د بکلوريا معادل سند تر لاسه کړى دى. په ۱۳۸۴ لمریز کال کې یې د سلطان شهاب الدین غوري لیسه پای ته ورسوله د ۱۲ ټولگې سند يې تر لاسه کړ. وروسته له دې يې په بري سره د کانکور ازموینه ورکړه او د [[کابل پوهنتون]] د ادبیاتو پوهنځي په پښتو څانگه کې شامل شو. څه موده مخکې يې د کابل پوهنتون د ادبیاتو پوهنځي په بري سره پای ته ورساوه. ه

میم جلالزي له کوشنیتوبه په شعر لیکلو پیل کړی او اوسمهال زموږ د هېواد د ځوان پښت یو له نوښتگرو او ښو شاعرانو څخه گڼل کېږي. 

==دندې==
نږدې څلور کاله یې له پژواک خبري اژانس سره کار کړی او دا دی اوس هم څو کاله کېږي چې له بې بې سې راډیو سره کار کوي. د خبريالي دندو تر څنگ خپل فرهنگي کارونه هم پر مخ وړي او يو شمېر شعرونه او نورې علمي لیکنې يې په بېلابېلو وېبځايونو کې خپاره شوي هم دي.  

==د شعر بېلگې يې== 

تياره او نور 

زه د تيارې زړه کې او يار نور زماپه زړه کې دى - 
زه لکه هېنداره، دى انځور زما په زړه کې دى

نن لاهم د حسن کاينات راته غوږ نه نېسي - 
پټ يم په نغمو کې درست زبور زما په زړه کې دى 

ښکلې! که ښکاره يې کړم مين به شې په خپل حسن - 
داسي زړه راښکونکى تصور زما په زړه کې دى 

اوس مې نو جانانه په سره لاس نيول بې گټې دي - 
هغه اور چې سوى و منصور، زما په زړه کې دى 

اوس مې لا هم ياد ته ستا کاږه، کاږه باڼه راځي - 
اوس هم يو اغزى پاتې ضرور زما په زړه کې دى  

==چاپ شوي نښيرونه يې== 



==اخځونه==
# http://bulhar.blogfa.com/post-22.aspx
# http://lekwal.com/fullstory.php?id=292



[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
