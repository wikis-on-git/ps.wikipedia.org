چارسده د پاکستان د ولايت (صوبه) خېبر پختونخوا يو ښار او ولسوالي (ضلع)ده۔دا ښار د پېښور نه ۲۹ کلومتره لرې دې۔ چارسده کښي درې تحصيلونه دي چې نومونه يي دا دي، تحصيل چارسده، شبقدر او تنګې۔
==تاريخ==
د چارسدې تاريخ ډير زوړ دې۔ دا ښار د شپګمې صدې قبل مسيخ نه تر دوېمې صدې عيسوي پورې د ګندهارا تهذيب سر دفتر وؤ۔ ددې زوړ نوم "پشکلاوتي" وؤ چي مطلب يي دے د برسنډے (کنول) ښار۔دا دګندهارا دباچائي انتظامي مرکزوؤ۔ په تاريخ کښي ګڼو حمله آورو په دې زائے حکومت کړې دې۔ په دغې خلقو کښې فارسي، سکندراعظم، مريائي، ترکيان، کشن، او هنزيان شامل دې۔
==فصلونه==
تماکو، ګنې، غنم، جوار او چقندر د دې علاقے اهم فصلونه دي۔ په سبزو کښې الو، ټماټر، باټينګڼ (بانجان)، بنګلے (بهنډې)، ساګ او نورې ګڼ شمېر سبزے رازي۔ په ميوه کښې خرماڼې (خوبانې/مندته)، نيمبو، الوچه، توت، او شلتالان ډېر ښه کيږي۔ د دې زائے املوک ډېر مشهور دي او د ابازو امونه هم ډېر يادېګي۔
==مشهور څيزونه==
د چارسدې د رځړو مټائي، د چارسدې څپلے، ګړه او د چارسدے وريجې ډير يادېګي۔
==د نظارې ځائنه==
د چارسدے مزکه ډېره اباده او زرخيزه ده، دا وئيلې کيګي چي چارسده د ښائست په حقله دمشق سره مشابهت لري۔
دلته درې سيندونه دي۔ خيالے چې ده سوات نه راغلې دے، سردرياب چې ده کابل نه راغلے دې او جيندے۔دا درې سيندونه د اوبه خور د پاره استعمالېګې۔
==باچاخان پوهنتون==
د باچاخان پوهنتون په دے علاقه کښې د تعليم يوه غټه اداره ده۔دا کال ۲۰۱۲ کښې د جولائي په مياشت کښي جوړه کړې شوه۔ دا د چارسدے يو مشهور شخصيت پروفيسر ډاکټر احسان علي په نګرانې کښې جوړه شوه او ړومبې مشر ئي پروفيسر ډاکټر فضل الرحيم مروت وؤ۔
==منډه هيډورکس==
دا د چارسدې په سيمه کښې يو ورکوټے بند دے۔ د دے اوچتوالې ۳۶۸ متره دې۔ دا دابازو په مقام باندې د جندي په سيند باندې جوړ دې۔
==نوموړي خلق==
په دې سيمه کښې هميش ډېر نوموړي خلق زيګيدلي دي چې يو څو پکښي دا دي۔
* خان عبدالغفار خان
* عبدالغني خان
* عبدالولي خان
* اسفنديار ولي خان
* مولانا حسن جان صيب
* مولانا شېخ ادريس صيب
* مولانا مفتي عبدالله شاه صيب
* حاجي صاب ترنګزئي
* پروفيسرډاکټر احسان علي
* آفتاب احمد خان شيرپاؤ
