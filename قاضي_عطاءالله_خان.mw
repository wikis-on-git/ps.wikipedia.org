
'''قاضي عطاالله خان''' ([[زوکړه]] ۱۸۹۵ زېږدي [[کال]] [[پېښور]] - [[مړینه]] د ۱۹۵۲ زیږدي کال د [[فبروري]] د میاشتې ۱۷) يو لوی پوه، تاريخپوه، [[ليکوال]] او د خدايي خدمتگارو غورځنگ غړی وو. 
==مخينه== 
 
د پښتنو تاریخ لیکوال قاضي عطاءالله خان ستر عالم، تاریخپوه او قانونپوه ارواښاد قاضي عطاءالله خان پر ۱۸۹۵ زیږدي کال د پښتونخوا د منځۍ پېښور د لنډي ارباب په کلي کې زیږیدلی وو. نوموړی د لوی ديني عالم قاضي نصرالله خان زوی او په خټه خلیل پښتون دی. قاضی صیب خپلې لومړنۍ زده کړې د خپل کلي په [[مدرسه]] کې ترسره کړې دي. وروسته یې د پېښور په میشن سکول (ښوونځي) کې یې داخله کړې او کله یې چې ښوونځی پای ته ورساوه، نو تر څوارلسم ټولگي پورې یې خپلې زده کړې په پېښور کې وکړې. وروسته د [[هند]] د علیگړ اسلامي پوهنتون ته ولاړ او هلته یې پر ۱۹۱۸ زیږدي کال په قانون کې خپله لوړه ډیګري تر لاسه کړه. کله چې دعلیګړ نه راستون شو نو په ۱۹۱۹ زیږدیز کال کې يې په چارسده کې دبا چا خان(سر حدی ګاندهي فخر افغان خان عبدالغفار خان ) سره وکتل او په ۱۹۲۵ کال د انجمن اصلاح افغانیه غړی شو. ده وروسته [[باچا خان]] ته د خدایي خد متگار د غورځنگ د جوړولو بلنه ورکړه چې دغه غورځنگ پر ۱۹۲۹ زیږدي کال جوړ شو.

قاضی صیب پر ۱۹۳۹ زیږدي کال د پیرنگیانو له خوا ونیول شو او د پېنځو کلونو لپاره په دې جرم په جېل کې واچول شو چې د پښتنو د حقونو د ترلاسه کولو لپاره یې مبارزه کوله. 

کله چې پر ۱۹۳۷ زیږدي کال د کانگریس ټاکنې (انتخابات) وګټل نو دی (Legislative Assembly ) ممبر او د ډاکټر خان صیب په کابینه کې د مالیې وزیر وگومارل شو. پر ۱۹۴۶ زیږدي کال چې کانگریس د دویم ځل لپاره ټاکنې وگټلې نو دی د ډاکټر خان په کابینه کې د ښوونې او روزنې وزیر شو. 

د هند او [[پاکستان]] تر بېلېدو وروسته، کله چې د ۱۹۴۷ ز کال د اگسټ میاشتې پر ۱۴ نېټه پاکستان جوړ شو نو باچا خان، قاضي عطاءالله خان او د خدایي خدمتگارو د غورځنگ نور مشران د قیوم خان د مسلم لیگ د حکومت په دوران کې جیلونو ته واچول شول. قیوم خان د خدایي خدمتگارو د غورځنگ پر غړو ډیر ظلمونه وکړل. قیوم خان، قاضي صیب لومړی د دیره اسماعیل خان جېل ته ولیږه او وروسته يې بیا د حیدرآباد جېل ته واستاوه. له نیکه مرغه ده د حیدرآباد په جېل کې په [[پښتو ژبه]] د (د پښتنو تاریخ) په څلورو ټوکونو کې ولیکه. د قاضي صیب دغه کتاب د افغانستان د علومو اکیډیمۍ له خوا په په کابل کې په دوو ټوکو کې پر ۱۹۷۶ زیږدي کال چاپ کړی دی.

ورو سته بیا دی [[دبلوچستان]] دمچ جیل ته ولیږل شو .په جیلخانه کې دده روغتیایی حالت ورځ په ورځ خرابیده او دډاکټرانو معایناتو دا وښودله چې دی د('''وینو په سرطان''' ) اخته دی . خوسره له دې هم په جیل کې د قیوم خان له خوا پر ده دومره پا بندي لګول شوې وه چې د دوا او ډاکټر نه بې برخې او محروم ساتل شوی و. 
==مړينه== 
وروسته چې دمرګ پولې ته نږدې شو نو دی یې دلاهور د میو روغتون ته ولیږه او هلته د۱۹۵۲ زیږدیز کال دفبر ورۍ دمیاشتې په ۱۷ نیټه وفات شو .
 
==چاپ شوي نښيرونه== 
۱- د پښتنو تاريخ (په ۴ ټوکو کې). 
  

==سرچينې==
۱- https://www.mashaalradio.com/a/27692451.html
