[[دوتنه:NaseerullahBabar220.jpg|thumb|د پاکستان استخباراتي ادارې غړی او پخوانی د کورنيو چارو وزير نصيرالله بابر]]

'''نصیرالله بابر''' په ۱۹۲۸ زیږدیز کال د [[اکوړه خټک]] د اسماعیل خیلو په کلي کې زیږیدلی . په [[پیښور پوهنتون]] او [[لنډن]] کې یې لوړې زده کړې کړې دي او د پاکستان د خلکو (پیپل) ګوند غړی پاتې شوی دی.
== مخينه ==
نوموړي تل د پاکستان د استعماري هیواد یو وفادار خدمتګار په توګه دنده اجرا کړې او د پښتنو د ګټو خلاف یې د پنجاب د استعمارګرو پوځي خدمت کړی دی. له همدې کبله له هندوستان سره د پاکستان په دویمه جګړه کې ښاغلي نصیرالله بابر د پاکستان د پوځ د جرآت مډال وګاټه او د دوه ستورو جنرالۍ رتبې ته رسیدلی دی.
== زده کړې ==
په [[پیښور پوهنتون]] او [[لنډن]] کې یې لوړې زده کړې کړې دي او د پاکستان د خلکو (پیپل) ګوند غړی پاتې شوی دی.
== دندې ==
نصیرالله بابر له ۱۹۷۵ څخه تر ۱۹۷۷ پورې د پاکستان يو توکم پنجابیانو ته د صادقانه خدمت په بدل کې د خیبر پښتونخوا (پخواني صوبه سرحد) د والي په توګه دنده اجرا کړې او د پاکستان د وژل شوې پخوانۍ صدراعظمې بنظیر بوټو په دویم ځل حکومت کې د کورنیو چارو وزیر وو. همدارنګه نوموړی په ۱۹۹۳ کې د نوښار ضلعې څخه د پاکستان ولسي جرګې ته د وکیل په توګه هم انتخاب شوی دی.
نصیرالله بابر چې د فلج په ناروغۍ اخته وو د ۸۳ کلونو په عمر د ۱۳۸۹ د مرغومې په ۲۰ نیټه مړ او په خپله پلرنۍ هدیره کې د پاکستان د لوړ پوړو چارواکو په حضور خاورو ته و سپارل شو.
== په افغانستان کې د نصیرالله بابر لاسوهنې ==
پاکستان چې د یوې استعماري توطیې له مخې د انګریزانو په لاس جوړ شو د خپل موجودیت سره سم یې د افغانستان سره تاریخي ترينګلتيا پاللې او له پيل څخه په داسې اعمالو لاس پورې کړی چې د افغانستان داخلي ثبات، د خاورې تمامیت او استقلال ته زیان و رسوي .د همدې موخې د تحقق لپاره د نوموړي هیواد پوځ او استخباراتي ادارو د افغانستان د هیواد په کورنیو چارو کې بربنډې لاسوهنې کړي. افغانستان ته یې جګړه مارې ډلې جوړې کړې او د نوموړي هیواد خلک یې د مرګ کومي ته سپارلي دي.
نصیرالله بابر چې د همدې تخریبي کړۍ یو مهم عنصر ګڼل کیږي د افغانستان په خاوره کې یې د لومړي ځل لپاره په ۱۳۵۴ کې د خوځښت جوړولو هڅه وکړه چې په لغمان، کنړ، پنجشیر او ځینو نورو ځایونو کې یې د خپلو لاسپوڅو په وسیله د ناکامه حملو یوه سلسله په لاره واچوله چې د وخت د جمهوري حکومت له خوا دغه توطییه په بریالیتوب سره شنډه شوه. هغه مهال نصیرالله بابر په دې و توانیده چې د احمد شاه مسعود، ګلبدین حکمتیار او برهان الدین رباني او نورو په ګډون ځینې څیرې د مجاهد تر نامه لاندې د افغانستان د کمونسټ حکومت تر پلمې لاندې د نوموړي هېواد د ګټو په خلاف و کاروي، د پیښور په چراټ کې ورته تربیتي کمپ جوړ کړي او افغانستان ته یې د خپلو موخو د تر سره کولو لپاره چمتو کړي.
کله چې په ۱۳۵۷ کې د پخواني شوروي په وسیله په کابل کې د خلق او پرچم د ګوندونو کمونیستي رژیم د چارو واګې په لاس کې واخیستلې او د دغه مستبد، کمونیستي او غیر اسلامي رژیم په مقابل کې د افغانستان مومنو وګړو خپل حساسیت څرګند کړ نو پاکستان او د دې هیواد پوځ او جاسوسې شبکې ته د افغانستان په چارو کې د مداخلې طلایي چانس په لاس ورغی او په دومره آزاده او زیاته پیمانه یې مداخلې وکړې چې د هیواد ګوټ ګوټ ته یې تخریبي اعمال و رسیدل، په راولپینډۍ کې د افغانستان لپاره حکومت جوړ شو او داسې اټکل کیده چې د کمونیستي رژیم د ماتې څخه به وروسته سیالې وسله والې ډلې په خپلو منځونو کې هرو مرو جګړې کوي او د دې هیواد مادي او معنوي زیربناوې چې د کمونیستي تاړاک څخه په نیم او نیمګور شکل پاتې وې له منځه وړي چې له بده مرغه همداسې و شول او د کورنیو جګړو سلسله تر نن پورې هم د آی ایس آی د پاکستاني صادر شوي جګړه مارو او د ايران پلويانو شعيه کړيو تر نامه روانه ده.
په ۱۳۷۴ کې هغه مهال بیا نصیرالله بابر ته د افغانستان د ورانولو او زموږ د هیواد په کورنیو چارو کې د لاسوهنې یو بل فرصت په لاس ورغی چې د پاکستاني جاسوسانو ډلې یې په سپین بولدک کې د سپین پګړیو طالبانو په جامه کې په دې هیواد را ماتې او نصیرالله بابر تر کندهار، هرات او تورغونډۍ پورې د دوی سره ملګرتیا وکړه او د سوداګریز کاروان تر نامه لاندې یې له طالبانو سره یو ځای حرکت کاوه. د خپل بري د نمانځلو ننداره یې کوله. دا ځل یې د دین تر نامه لاندې په افغانستان کې یو داسې افراطي نظام حاکم کړ چې له غمونو، لوږې، بیوزلۍ، جګړو، وژنو، نالوستۍ او نورو ټولنيزو پرمختيايي ځورونو څخه یې پرته بل څه افغانستان ته نه درلودل خو د طالبانو لاسته راوړنه داوه چې امنيت ېې تر ډېره خوندي کړ ، د خلکو ناموسونه ، د خلکو مالکيتونه او غلاوې بندې شوې او وساتل شول . د نظام زیاته برخه د آی ایس آی د شبکې په لاس کې وه او زموږ د هیواد زیربناوې او تاریخي ویاړونه یې په ډیره بې پروایۍ او د اسلام تر نامه لاندې و نړول.
== د نصير الله بابر نژدې ملګري د افغانستان په کورنيو سياستونو کې ښکېل == 
په کابل کې د افغانستان پخوانی سفیر او د افغان کمشنرۍ پخوانی مشر ښاغلي رستم شاه مومند چې دی پخپله هم د پاکستان د جاسوسي شبکې او د دې هیواد د ګټو د تامین یو لوی سلاکار ګڼل کیږي د نصیرالله بابر په هکله وایي: ( نصیرالله بابر به طالبانو ته خپل زامن ویل او نوموړي د طالبانو ډیر مدد کړی دی او د دوی د لومړنیو ډلو سره کندهار او هرات ته تللی دی).
يو بل افغان سياستوال او لیکوال چې د نصير الله بابر سره ېې له نژدې پېژندلګلوي درلوده پروفيسور عبدالرسول امين نومېده . په ۸۰ مو کلونو کې ېې دده سره يو ځای د افغانستان په باب ډېرې خپل سري مشورې درلودې چې آن د بن تر تړونه د نصير الله بابر په مشورې د جنګي ډلو استازيتوب تر ډېره د رسول امین تر غاړې و او د پاکستان د ګټې خوندې کولو خبرې ېې يادولې . 
== نصیرالله بابر او د افغانستان د تاریخي آثارو لوټول ==
نصیرالله بابر په دې بسنه ونه کړه چې د خپلو لاسپوڅو په وسیله د افغانستان مادي او معنوي زیربناوې ورانې کړي بلکي په ډیره بې رحمۍ یې د افغانستان تاریخي آثارو ته په خپل کور کې یو موزیم جوړ کړ چې د وخت مطبوعاتو پرې زیاتې تبصرې کړې دي او تاریخ د ښاغلي بابر دغه لوې مداخلې پټې نه دي ساتلی. همدارنګه دغه تاریخي آثار به څه د پخوانيو جنګسالارانو او د مولانا فضل الرحمن او طالب مشرانو په وسیله پاکستان ته وړل کیدل او د ښاغلي بابر په کور کې به ځای پر ځای کیدل. ښاغلي بابر به ځینې په خپل کور کې ساتل او ځینې به یې بهرنیو هیوادونو ته لېږل چې د مولانا فضل الرحمن سره د افغانستان د تاریخي آثارو په لړ کې د یوه لوی بت ګیر کیدل د همدې لړۍ یوه برخه ده چې د وخت مطبوعاتو پرې تبصرې وکړې.
عجیبه خبره دا ده چې د اسلام تر نامه لاندې سپین پګړیو  ( طالبانو او نورو...) دومره فکر هم نه کاوه چې له یوې خوا دوی ته د افغانستان د تاریخي آثارو د ورانولو او د اسلام له نظره د هغه د موجودیت د ناروا ډنډورې وهل کیږي خو له بلې خوا څخه د افغانستان غلیمان او د کورنیو جګړو د اور بلوونکي په خپلو کورونو کې همدغه بتان ساتي او د یوه موزیم په شکل ورته احترام لري؟؟؟
همدغو خپل سرو لوټونو او يرغلونو افغانستان یې له داسې یوه تور برخلیک سره مخ کړی دی چې د ۱۳۵۷ د بدمرغې کودتا وروسته ۳۱ کاله کیږي چې د جګړو، غمونو او دردونو په غمیزو کې کړیږي. همدارنګه ټولې هغه مادي او معنوي زیرمې چې د پاکستان د جاسوسي شبکې په وسیله د نوموړي هیواد څخه لوټ شوې د هغه بیرته اعاده وغواړي او خپلې غوښتنې په ملي او نړیواله کچه مطرح کړي. 
افغانستان د تاریخ په اوږدو کې له لویو لویو آزمیښتونو سره ډغرې وهلې دي او تل د یوه ژوندي ملت په توګه له غمیزو څخه روغ وتلی او هغه خاین عناصر له خپلو آرمانونو سره د هلاکت کندې ته لیږلي دي چې د دې ویاړمن ولس سره یې خیانت او دښمني کړې ده.
== سرچينې ==
* www.tolafghan.com
