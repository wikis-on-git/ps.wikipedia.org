'''په کابل کې د ارواښاد شمس الهدا شمس فاتحه واخستل شوه

د افغان ټولنپال ولسواک ګوند خدای بخښلي مشر ارواښاد شمس الهدا شمس فاتحه د پنجشنبې په ورځ د میزان په ٢٨ مه نيټه (داکتوبر ٢٠مه) په کابل کې د خاصو مراسمو په ترڅ کې دمرحوم د کورنۍ او د ګوندي ورونو له خوا واخيستل شوه-
فا تحې د ماسپښين د يوې نيمي بجې نه تر درې نيمو بجو پورې دوام درلود چې پکې ګڼ شمیر جګپوړو ملکي او نظامي مامورينو، د افغان ملت ګوند غړو او د هيواد نورو مخورو څيرو ګډون وکړو- 
په خاصه توګه د افغانستان د سوداګرۍ وزير ښاغلی هدايت امين ارسلا، د ماليي وزير ښاغلی انوارالحق احدي، د ښوونې وزارت معين ښاغلی صديق پتمن، پير صاحب سيد اسحاق ګيلاني، د ملي اردو د جلب او جذب عمومي قوماندان جنرال عزيز الرحمان، د روغتيا وزارت معين ښاغلی صدرالدين سحر،صلاحکار وزير ښاغلی زلمی هیوادمل ، د جمهور ريس وياند ښاغلی کريم رحيمي، ښاغلی حبيب الله رفيع، ښاغلی سعدالدين شپون، ښاغلی محمد عارف غروال، ښاغلی ميرويس ياسيني، جنرال اسد منګل اونور زيات شمير علمي، فرهنګي، اجتماعی او سياسي شخصيات پکی شامل وو د مرحوم روح ته يې د لوی خدای (ج) له دربار څخه د مغفرت غوښتنه وکړه-
 
 
زرغونه امېل
'''
