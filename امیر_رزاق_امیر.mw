امیر رزاق امیر(۱۹۵۵ - ۲۰۲۱) د پښتو یو نومیاتي ژبې شاعر او لیکوال وو. 

== مخینه ==
امير رزاق امير په کال ۱۹۵۵م کې په درګۍ کلي کې زېږيدلې وو هم هلته ستر شوی وو. شاعري يې د پنځم ټولګي نه پیل کړي وه۔ د معاش ګټلو په عرض سعودي عرب، بحرېن او کوېت ته هم تللی وو او هلته يې هم خپلې ادبي هلې ځلې دوامداره ساتلې وې.

== زدکړې ==
نوموړي خپلې لومړۍ زدکړې په خپل کلي کې کړې وې خو ملي حالت یې ناسم وو ځکه مزدورۍ ته اړو شو خو بیا یې هم خوارو مزدورو ترڅنګ د خپلو زدکړو لړۍ دوامداره ساتلې وه او تر شپاړسم ټولګي پورې زدکړې بشپړې کړې وې.

== دندې ==
د د برېښنا له دولتي شرکت واپډا نوکرۍ نه تقاوت (ريټايرډ) شوی وو، 

== د شاعرۍ صنف ==
پښتو ژبه کې چې د طنز و مزاح ډېر کمی دی، امیر رزاق امير هم د طنز و مزاح يو منلی نوم وو.په شاعرۍ کې زيات د غني خان، اجمل خټک او نورو ليکوالانو نه متاثره وو. اميررزاق امير هم د غني خان په څېر د پښتنو په ژوند ژواک تنقيد برای اصلاح د مزاح په انداز کې کړی دی. د نوموړي د سندرې، غزل، چاربېتې، افسانې او نثر ليکلو يو ځانګړې انداز درلود .

== مشهور مزاحیه نظم ==
د نوموړي مشهور مزاحیه نظم "ښارې ناپرسان" وو.

== چاپ اثار ==
نوموړي څلور کتابونه ليکلي وو چې دوه د شاعرۍ کتابونه "خيالونه تصويرونه "او "څړيکه" او دوه يې د نثر کتابونه ليکلي وو.

== ناچاپ اثار ==
شاغلي امیر رزاق امیر په يوه مرکه کې وويلي وو چې ډېرې ليکل يي اوس هم ناچاپه پراته دي، په قلار قلار به يې چاپ ته وړاندې کوي خو له بده مرغه مرګ موقع ور نه کړه.

== مړینه ==
شاغلي امیر رزاق امیر پر ۸ مه جولای ۲۰۲۱ میلادي کال په خپل پلرني کلي درګۍ ملاکنډ کې ساه ور کړه  او هم هلته خاورو ته وسپارل شو.
