{| style="margin: 0 0 1em 1em; border-collapse:collapse; font-size: 90%;" border="1" cellpadding="2" align="left" cellspacing="0"
|- style="background-color:brown;"
! colspan="2" |د افغانستان ژبې <br />
|-
|- id=infObrazek
| style="text-align:center;" colspan="2"|[[File:Ethnolinguistic Groups in Afghanistan.png|300px]]
|-
! align="right" valign="top" |د افغانستان رسمی ژبې
|[[پښتو]] <br />[[پاړسي|دري]]
|-
! align="right" valign="top" |د افغانستان مهم ژبې
|ازبکی ژبه<br />تورکمنی ژبه<br />بلوچی ژبه <br />تاجیکی ژبه<br />قرغزی ژبه
|-
|}


په اوس وخت کې په [[افغانستان]] ګې تقریبًا په ۳۰ ژبو خبری کېږي. جو یوازې پښتو او دري د [[افغانستان]] رسمي ژبې دی. دا هېواد په نننی وخت کې تقریبًا ۲۹ میلیونه اوسېدونکي لری. د [[پښتو]] ژبې د ویونکو شمیر په سلو کې شپتو ته رسېږی. د [[افغانستان]] د آخری اساسی قانون په یوې مادې کې پښتو ژبه په رسمی توګه ومنله شوه، خو دري هم اهمیت لري او ډېر کتابونه پرې ترجمه کېږې. ټول ښوونکی او زده کوونکی په دواړو ژبو ښه پوهېږی. د افغانستان په شمالی سیمو کې په ځانګړي ډول دري، ازبکی (اوزبکی) او تاجیکی ویل کېږي. د افغانستان په جنوبی سیمو کې د پښتو ژبه ډېر اهمیت لري. [[کندهار]] او [[جلالكوټ|جلال آباد]] د پښتو ویونکو مهم مرکزونه دی.
==د دري ژبه==
دري د عصري فارسی د ژبو د فورمونو څخه ده چي په [[افغانستان]] کې دری ابېڅې له [[عربي ژبه|عربي]] توروڅخه جوړه شوې ده ، چې د تورو ( فونيمونو )شمېر يې ۳۲ ته رسېږي. په دې کی څلور غږه ( پ، چ، ګ، ژ ) د دري يا پاړسي ځانګړي توري دي. د ۱۰مې پېړۍ څخه ویل او لیکل شوې ده. دغه ژبه د ساسانیانو پارسي څخه جوړه شوه. د ژبپوهانو په نظر د دري نوم د دربار د کلمې څخه اخیستل شوی دی. د دري ژبه تقریبًا ۲۰ میلیونه ویونکی لري چی پکې تاجیکیان،هزاره ګان او ایماقان شامل دي. همدا ژبه د ډېرو شاوخوا ګړدودونه لري چې په دې کې هزاره ګي ، ايماقي ، تاجيکي ، ايراني ، يا پاړسي او هم فارسي د يادولو وړ دي . دغه ژبه په ځانګړي ډول په کابل، مزار شریف، بدخشان، هرات او بامیان کې ډېره ویل کېږی. دري ادبیات په [[افغانستان]] کې د ۱۰ مې پېړۍ څخه رواج شوې ده . په ۱۱ مې پېړۍ کې د محمود غزنوي په پاچایۍ کې مشهورو شاعرانو ابوالقاسم حسن عنصري بلخي، ابوالحسن علي بن جولوغ فرخي سیستاني او حکیم ابوالقاسم فردوسي توسي خپل اثرونه رامنځته کړل. په ۱۵ مې پېړۍ کې د [[ګوډ تېمور|تیموریانو]] د حکمرانانو په وخت کې دري ادبیات اوج ته ورسېده.په دې وخت کې نورالدین عبدالرحمن جامي او بدرالدین هلالي مشهور شاعران و. په ۱۹ مې پېړۍ کې حمید کشمیري یو مهم اثر ولیکه چی د اکبرنامه په نوم یادېږي.  

==د پښتو ژبه==
[[File:خوشال خان خټك.jpg|150px|thumb|left|خوشحال خان خټك]]
[[پښتو]] د اریانا د ژبو څخه ده چې په ځانګړي ډول د [[افغانستان]] په شمال ختيځ بلخ شاوخوا سيمو کې په ۳۵۰۰زره کاله مخزېږدي کې رامنځته شوې . دا ژبه نن سبا د افغانستان په سوېلي او ختيځو سیمو کې ډېر ويوونکي لري. پښتو تقریبًا ۵۰  ګړدوده لري . د دغو ګړدودونو څخه درې ګړدوده په درېو سيمو کې ډېر ويونکي لري . په دغه درې سيمو کې د [[د کندهار ولايت|کندهار]] ګړدود، د [[د ننګرهار ولايت|ننګرهار]] ګړدود او د پکتیا ګړدود د يادولو وړ ګړدودونه دي او د مهمو ګړدودونو په کتار کې شمېرل کېږي. پښتوابېڅې له عربي توروڅخه جوړې شوي ، چي د تورو ( فونيمونو )شمېر يې څلوېښتو ته رسيږي. په دې کې اته غږونه ( ټ ، ډ ، ړ ،ږ ،ځ ،څ ، ښ ،ڼ ) د[[پښتو]] خپل ځانګړي فونيمونه دي.
دپښتوداوسنۍ ابېڅې په باب عام روايت دادی، چې دااوسنۍ بڼه يې دسلطان محمودغزنوي په زمانه کې دده دوزير خواجه حسن ميوندي په حکم دقاضي سيف الله په زياراوکوښښ تراصلاح اوسمون وروسته رامنځته شوه. په عين حال کې د هندي ليکوالو له خوا داسې روات دی چې د محمود غزنوي په وخت کې د پښتو ژبې سره سخت حسايستونه رامنځته شوه او حساسيتونه دې پولې ته ورسېدل چې د ځينو سيمه ييزو شاعرانو په خولو کې به ېې سکروټې ورکولې او د ظلم لاندې به ېې نیولي و . په هماغه پیر کې د پښتنو ډېر علمي اثار له منځه تللي. عام روايت داسې دی چې د پښتنو روحاني مشر د قلم او تورې خاوند بايزيد روښان ( ٩٣١ ـــ ٩٨٠ هـ ق ) د ژبې لیکدود او ليکبڼه د عربي ابېڅو په مرسته ورغوله .په پښتوالفبې کي د پير روښان بايزيداورمړ، داخونددروېزه ننګرهاري ( ٩٣٩ ـــ ١٠٤٨ هـ ق ) ، د[[خوشحال خان خټک]] ( ١٠٢٢ ـــ ١١٠٠ هـ ق) اوبيا په معاصرينوکي دوزيرمحمدګل خان مومند ، خان عبدالصمدخان اوقلندرمومند له خوا يولړبدلونونه راغلي دي خوپه دې ټولوکي يې هغه شکل منل شوی اوعام شوی دی ، چي دکابل د پښتو ټولنې په نوښت د[[افغانستان]] اوپښتونخواپوهانو تر ګډو غونډواوپرېکړو وروسته ومنل. زموږ دپښتنومعاصر ې ليکنې له ځينو  بدلونونوسره په همدې ابېڅو ليکل کېږي. د پښتو د ژبې اهمیت په ۱۷۴۷ زېږدي کال کې راوچت شو او په ۱۹۳۶ ز ېږدي کال کې پښتو د [[افغانستان]] رسمی او ملي ژبه منل شوې.




==اوزبکی ژبه==
[[File:1942 navoi mixedperf nh.jpeg|150px|thumb|left| نظام الدین على شير نوایی]]
ازبکی ژبه د لویدیځ د ترکی ژبو څخه ده چی د [[افغانستان]] په شمال کی ویل کېږي. په [[افغانستان]] کی د ازبکی ویلونکی شمېر ۱ میلیون تنو ته رسېږې. ازبکان په [[افغانستان]] کی د ازبکی لیکنې لپاره د عربی تورو څخه کار  اخلی، خو ازبکی الفبې هم د سیریلیک او لاتین د تورو څخه کار اخیستلای شی. 
ازبکی ادبیات په [[افغانستان]] کی په ځانګړي ډول د تیمورانو د حکمرانانو په وخت کې د هرات په ښار کی پراختیا کوله. په ۱۵ پېړۍ کې [[هرات]] او شمرقند مهم ادبی او ثقافتی مرکزونه ول. نظام الدین على شير هروی د ازبک تر ټولو مشهور شاعر وو چی د  نوایی په نوم هم یادېږی. نوایی خپل اثرونه په ځانګړی ډول په  چاغاتاي زپه ولیکل. مګر څو اثرونه یی چی په [[پاړسي|فارسی]]، هندی او [[عربي ژبه|عربی]] ژبو ولیکل شول هم شته





==نورستانی ژبې==
نورستانی ژبې د هندو- اریانی ژبو څخه دی چی د افغانستان په ختیځ کی د نورستان په ولایت کی ویل کېږی. په افغانستان کی تقریبًا ۲۵۰۰۰ د نورستانی ژبې ویونکی شته.
==تورکمنی ژبه==
[[File:Magtimguli Pyragy.jpg|150px|thumb|left| مخدومقلی فراغی]]
تورکمنی ژبه د ترکی ژبو څخه ده چی د [[افغانستان]] په شمال کی ویل کېږي. افغانستان په نننی وخت کې تقریبًا ۳۸۰،۰۰۰ ترکمنی ژبې اوسېدونکي لری. په ترکمنی ژبه کې تر ۱۹۲۹ کال پورې عربی توری  کارېدلی او د ۱۹۲۹ کال څخه تر ۱۹۹۱ کال پورې د سیریلیک د تورو څخه کار اخیستل کېده.
مخدومقلی فراغی د ترکمنیانو تر ټولو مشهور روحنی مشر او شاعر وو. هغه په ۱۷۳۳ کال کې په ایران کې زېږېدلی. مخدومقلی فراغی خپل اثرونه په ځانګري ډول په چاغاتای ژبه ولیکل.   











==بلوچی ژبه==
بلوچی ژبه د اریانی ژبو څخه ده چی د [[افغانستان]] په جنوب کی ویل کېږي. د بلوچی الفبې د [[عربي ژبه|عربی]] (اردو) تورو څخه جوړه شوې. ، چي دتورو ( فونيمونو )شمېر يې ۲۳ ته رسيږي.  دغه ژبه شپږ لهجې لری او د رقشانی لهخه، لشاری لهجه او لوټونی لهخه د مهمو لهخو څخه ګڼل کېږی. په [[افغانستان]] کې بلوچی ژبه په ځانګړي ډول د نیمروز په ولایت کی او د [[د هلمند ولايت|هلمند]] په ولایت کې ویل کېږي. دغه ژبه په ۱۹۷۸ کال کې د [[افغانستان]] ملی ژبه شوه.

==سرچینې==
* Jan Marek Dějiny Afghánistánu NLN 2006 (د افغانستان تاریخ)
*Jiří Kepka Jazyky Afghánistánu NLN 2005 (د افغانستان ژبې، پراګ ۲۰۰۵)
{{کينډۍ:د افغانستان سرليکونه}}
[[وېشنيزه:د افغانستان ژبې]]
[[وېشنيزه:افغانستان]]
[[bn:আফগানিস্তানের ভাষা]]
[[eo:Lingvoj de Afganio]]
[[fa:زبان‌های افغانستان]]
[[no:Språk i Afghanistan]]
[[ru:Языки Афганистана]]
