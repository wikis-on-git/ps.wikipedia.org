'''اېمل خان مومند''' (انګرېزي '''Emal Khan Mumand''' ) دی د افغانستان يو ملي اتل دی چې د موغلو د يرغل په وخت ېې له افغانانو څخه دفاع کړې . دی په ننګرهار ولایت کې زېږېدلی خو د زوکړې نېټه ېې نده مالومه . د [[مغل]]و د وخت د [[عالمګیر]] په وخت دی د [[افغانان]]و د لويو سالارانو څخه و.

== مخینه ==
ملي اتل اېمل خان مومند د مومندرې په [[هزارناؤ]] کې اوسېده او ده ته د خپل [[قام]] د مشرتوب پګړۍ [[میاجان محمد صاحب]] چې د مومندو يو روحاني سړی و ، ورپر سر کړې وه. هغه وخت چې [[خوشحال خان خټک]] د هند د مغولي حکومت د متجاوزینو پر خلاف د هېواد دفاع ته ملا وتړله ، دا وخت ایمل خان په هزارناؤ کې اوسېده خو تر دې دمخه ېې په چکنور کې استوګنه لرله. ده به له هزارناؤ څخه تل د هند د مغولي حکومت د يرغلګرو د کاروانونو مخه نیوله او ډېر تاوانونه به ېې وراړول . مغولي حکومت هم څو ځلې د ده مقابلې ته لښکرې راولېږلې چې يو ځل ېې د ایمل خان کور هم وسوځاوه، [[خوشحال خان خټک]] ددې پېښې يادونه داسې کوي..
<center>
{{شعر}}
{{ب|اور پورې په خونه د اېمل خان شو|په سول د خونې خان خانان شو}}
{{ب|که ونه مړ ، دايم نارې وهم|په واروار پورې په درست افغان شو}}  
{{د شعر پای}} 
</center>

لکه څنګه چې ښکاره ده اېمل خان مومند او [[خوشحال خان خټک]] دواړه د يوې ملي موخې لپاره له يرغلګرو سره جنګېدل او په دې لاره کې ددوی دغه ملګرتيا د دريا خان په واسطه ټينګه شوې وه. اېمل خان مومومند (چې د اېمل شاه په نامه ېې سکه وهله) په خیبر کې د نومیالي پښتون او د پښتو د نامتو شاعر خوشال خان خټک په ملګرتیا د عالمګیر د پوځونو پر خلاف ډېرې جګړې کړي. حتی تر دې چې عالمګیر تر پنځو سختو جګړو او تقريباً د دواړو خواؤو د يو لک تنو تروژلو وروسته بیا هم ونه کړای شو چې د افغانانو غورځنګ له منځه يوسي . همداراز اېمل خان په لغمان کې له آغرخان سره هم خورا لويې جګړې کړي دي .لنډه دا چې اېمل خان مومند ملي مجاهد او په آزادۍ میئن شخصیت و . په پای کې د پښتنو دښمنانو په ټګۍ او د رشوت په زور د کوم خاین په لاس مېړني اېمل خان ته زهر ورکړل او شهید شو. په ځينو اثارو کې دده قبر د ننګرهار په چپرهار او په ځينو کې د پشدد(مایا) په هدیره کې ښوول شوې ده. وروستیو څېړنو دا په ډاګه کړې ده چې د اېمل خان مومند قبر د لال پورې په [[چکنور]]يو کې دی ، چېرته چې نوموړی د ژوند لومړۍ شپې او ورځې تېرې کړي دي . د اېمل خان مومند د زوکړې او مړینې نېټې په يقیني توګه څرګندې نه دي خو دی د [[عالمګیر]] په وخت کې د خپل قوم مشر او له عالمګیر سره ېې ډغرې وهلې . د خوشال خان خټک له دې لاندې شعر څخه ښکاري چې دی تر خوشال خان خټک دمخه مړ شو ی دی .
<center>
{{شعر}}
{{ب|اېمل خان، [[دریا خان]] دواړه په ښه رنګ تېر شول|ددوی دواړو په فراق کې زما تل اوه وماتم دی}} 
{{د شعر پای}}
</center>
ددغه ملي اتل کورنۍ او اولادونه اوس هم په هزارناؤ کې اوسېږي چې په پاچا خېلو شهرت لري . اېمل خان دوه وروڼه درلودل چې مشر ېې [[بهادر خان مومند]] او کشر ېې [[فتح خان مومند]] نومېدل . برسېره پر خوشال خان چې په خپلو شعرونو کې ېې د ده د مېړانې يادونه کړې ډېرو نورو شاعرانو هم په خپلو شعرونو کې ستایلی دی. اروا دې ېې ښاده وي.

== سرچینه ==
*آريانا دايرهّ المعارف (۸۱۸مخ ــ ۸۱۹ مخ) کابل افغانستان



[[وېشنيزه:د افغانستان نوميالي]]
[[وېشنيزه:اتلان]]
