[[File:Gineco.png|thumb|left|400px|د ښځې تناسلی آله]]
'''کوس''' ([[لاتين ژبه|په لاتين]]:''Vagina'' )د ښځينو [[تی لرونکی ځناوران|تی لرونکو ژويو]] د داخلو تناسلو غړو څخه یوه نلي عضله ده چې د مقعد او متيازو نل په منځ کې پرته ده. نوموړي غړه فرج د رحم سره لگوي او د حيض (د ښځې مياشتۍ ناروغی)، زیږولو او جنسي اړيکو (جماع) په وخت کې عمل کوي.

==د ښځې کوس==
[[File:Scheme female reproductive system-en.svg|thumb|left|300px|د ښځې تناسلی آله]]
د ښځينې کوس يو ارتجاعى نل دی چی اوږدوالي یی ۷ - ۸ سانتيمتره او قطر یی ۳ - ۵ سانتیمتره وي. دچوخړو (چخړو) پردو پنډوالي ۳ - ۵ ميليمتره وي او رنگ یی گلابي دی خو کله چې ښځه امیدواره ده نو دچوخړو پردو رنگ په ارغواني رنگ تبديل کېدلای شي. کوس معمولا تړل شوي ده خو د زیږولو او جنسي اړيکو په صورت کی اوږدوالي او قطر یی درې ځله لوي کېدلای شی. د کوس په پېل کې او رحم ته نژدې د بارټولین غدې(مرغړی) پرتې دي چې سپين یا ژیړ بلغم تولید کوي او کوس د دي بلغم په مرسته غوړوي. د روغې ښځې کوس يو شمیر باکتریاگان لکه L''. crispatus, L. gasseri, L. iners a L. jensinii.48 L. acidophilus'' لري. د کوس چاپېريال او داخلي برخه ترش (تريووالی یی ۳،۵ - ۴،۵ pH وي)ده چی د پاټوجېنو باکټرياگانو توليدولو ويجاړ کوي او د ښځې صحت د باکتریاگانو رنځونو څخه ساتلای شی. د باکرې کوس لمړني جنسي اړيکې مخکې د کوس پردې په مرسته پوښ شوي ده.

==د کوس رنځونه==
[[File:Candida albicans.jpeg|thumb|left|200px|کانډيډا البيکانس]]
[[File:Trichomonas vaginalis phase contrast microscopy.jpg|thumb|left|200px| Trichomonas vaginalis]]
===د کانډيډا البيکانس رنځ===
د کوس تومنوخپرېدونکو رنځونه تر تولو گڼ شمير لرونکي رنځونه دي چي په ځانگړي ډول د Candida albicans د [[باکټريا|باکټریاگانو]] څخه منځ ته راځي. د دي ناروغو د نشانو څخه خارښت او درد دي یا د کوس څخه سپين بلغم چي لکه چکې غوندی دي، بهېږي.
===د کوس د رنځونو باعثونه===
*کله چی ښځه [[انټيبايوټيک]] خوري نو کولای شی په کوس کې ساتلونکی میکروفلور ([[باکټريا|باکټریاگان]]) ويجاړ کړي.
*د امیندوارې پر ضد درملونه، د ښڅينو [[هورمون|هورمونونه]]
*[[ډايبېټېز مېلېټوز|ډايبېټېز مېلېټوز یا دشكرى نا روغى]] (يو ډول نا روغى چې متيازى يى ډيرى ځى او ناروغی پر له پسې ضعيفه كيږى او دخپل بدن درنښت بايلى).
* حمل (امیدواره)
*سټرېس
*د ميټايي خوړول
*ناسم پاکي

===د کانډيډا الپيکانس د رنځ درملنه===
د کوسې ناروغی علاج آسان دی. کله چې ښځه د کوس ناروغی چی د Candida albicans منځ ته راځي لري نو درملونه لکه Econazol, Clotrimazol, کوس ته ورکوي یا کوس ته طبيعي درملونه چی د [[باکټريا|باکټریاگانو]] لکه Streptococcus salivarius, Streptococcus thermophylus, Lactobacillus delbruckii, Lactobacillus bulgaricus محتوی لري ورکولای شی.

===ټریخوموناسیس===
ټریخوموناسیس یا ټریکوموناسیس یوه جنسي ساري ناروغۍ ده چی د Trichomonas vaginalis منځ ته راځي. اینکوباسیونی وخت یی ۴ – ۲۰ ورځه وي. کله چی ښځه ټریخوموناسیس لري نو د جنسي اړیکې په وخت کې درد او خارښت احساسوي. او د کوس څخه ژیړ، رنگړی، بد بو لرونکي او قلیایی بلغم بهيږي. د دي ناروغۍ د علاج لپاره د Metronidazol گولی او د Metronidazol یا Clotrimazol [[شاپ|شاپونه]] ورکول کېږي. د امیدوارو ښځو ته اجازه نه ده چی د Metronidazol څخه کار واخلي.

 
‎

[[وېشنيزه:تناسلي غونډال]]
