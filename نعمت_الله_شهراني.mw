'''نعمت الله شهراني''' (۱۳۱۸ ل. - ) ''([[انګرېزي ژبه|په انګرېزي]]: Niamatullah Shahrani)'' د افغانستان د ولسمشر مرستيال او د ۲۰۰۳ ز. کال د اساسي قانون د کميسون مشر و. هغه د کابل د شرعياتو پوهنځي پخوانی ښوونکی او د شرعيات مجلې مدير او د يو شمېر اسلامي کتابونو ليکوال هم پاتې شوی.

== مخينه ==
نعمت الله شهراني د عبادالله شهراني زوی دی. هغه د بدخشان ولايت په جرم ولسوالۍ کې زېږېدلی دی. 

== زده کړې ==
لومړنۍ زده کړې يې د بدخشان په ښوونځيو کې ترسره کړي بيا د ابو حنيفه عالي مدرسې کې چې پخوا د مدرسه علوم شرعية په نامه يادېده ديني زده کړې ترلاسه کړي او په ۱۳۳۹ ل. کې له همدې ديني تعليمي مرکز څخه بريليک اخيستی. بيا د کابل د شرعياتو پوهنځي کې يې لوړې زده کړې بشپړې کړي. د ماسټرۍ تر کچې د زده کړو لپاره د مصر الاهزر پوهنتون ته تللی او په ۱۳۴۹ ل. کال کې يې د نومېدلي پوهنتون څخه د ماسټرۍ بريليک راوړی. له ۱۳۵۵ ل. تر ۱۳۵۶ ل. کال پورې د امريکا د جورج واشنګټن په پوهنتون کې اسلامي او غربي پرتليز قوانين لوستي. 

== دندې ==
په ۱۳۴۳ ل. کې د کابل د شرعياتو پوهنځي د ښوونکي په توګه ګومارل شوی. او بيا په ۱۳۴۹ ل. کال کې د کابل د شرعياتو پوهنځي استاد پاتې شوی. د دې تر څنګ يې د شرعيات په نامه د يوې چاپي رسنۍ مديريت هم کړی. 

== ليکلي آثار ==
# شهراني د يو شمېر اسلامي کتابونو ژباړن او ليکوال هم دی چې پدې توګه دي:
# تفسير سورة حجرات (دري)
# قوه روحي در جهاد (دري)
# تقوی در سنگر جهاد (دري)
# د معوذتين سورتونو تفسير (دري)
# په قران کې محکم و متشابه (عربي)
# تفسير آيات احکام 
# رياض الصالحين (۲ ټوکه)
# ما و تمدن غرب
# فقه اسلامي و قوانين غرب
# کباير
# بسوی وحدت اسلامي
# اسلام و مسايل جنسي
# سود خواري از نگاه اسلام و تمدن غرب
# مسؤليت جوانان در اسلام
# توشه راه
# شاخه های ايمان
# خطاب به جوانان
# اقتصاد از نظر اسلام و قوانين معاصر
# فرد و دولت در اسلام
# ختم نبوت
# اسلام و مسلمان امروزي
# ضرورت به اسلام
# طريق دعوت
# برنامه تعليم و تربيه اسلامي
# مجددين در اسلام
# مختصر شعب الايمان
# اسلام و ملکيت فردي
# هدايت صحي در اسلام (۸ ټوکه)

== باندنۍ تړنې ==

== سرچينې ==
اساسي قانون - ارگان نشراتي کميسيون قانون اساسي افغانستان - شماره دوم، ثور ۱۳۸۲ ش. 




[[وېشنيزه:افغانان]]
