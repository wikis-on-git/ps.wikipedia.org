'''الومېنيم''' یا المونیم د کيمياوي توکو (عناصرو) د دوراني جدول په درېيم گروپ کې ځای لري. کيميايي سمبول يې Al، اتومي وزن يې ۲۷، اتومي شمېره يې ۱۳ او د آکسيډېشن درجه يې +۳ ده. په طبيعت کې المونيم په نگه يا خالصه توگه نه پيدا کېږي، بلکې د نورو عناصرو سره په ترکيبي بڼه موندل کېږي. د الومېنيم زياته برخه د بوکسيټو له ډبرو نه لاس ته راځي او بوکسيټ هغه رسوبي دبرې دي چې په ميخانيکي او يا هم په کيمياوي ډول د الومېنيمو د آکسايډ د ترتيب نه جوړېږي. رنگ يې ثابت نه دی، زياتره نسواريو کله [[خاکستري]] او کله هم سپين وي.

د الومېنيمو مرکبات په بېلابېلو بڼو او ډولونو ميندل کېږي، د غرنيو ډبرو نه نيولې تر ډېرو قيمتي کاڼو په ترکيب کې هم المونيم ونډه لري.

== د الومېنيم اکسايډي مرکبات ==
د الومېنيم له اکسايډي مرکباتو نه کرونوم، لعل، ياقوت، د فاسفيټي مرکباتو نه يې فيروزه، د سليکاتونو نه يې ژېړ توپاز او زبرجد ډېر مشهور دي. المونيم د ځينو نباتاتو په ايرو کې هم موندل کېږي.

[[وېشنيزه:کيمياوي توکي]]
