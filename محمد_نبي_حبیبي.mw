'''محمد نبي حبیبي''' د افغانستان د اسلامي جمهوریت د چارو ادارې د نړیوالو اړیکو ریاست د بهرنیو اړیکو او نړیوالو مرستو د همغږۍ آمر دی.

==لومړنی ژوند: ==
محمد نبي حبيبي داورنگ مومند زوی، په ۱۳۵۶ کې د ننگرهار ولایت د شینوارو ولسوالي په گولايي کلي کې نړۍ ته سترگې غړولې دي.

==زده کړې:== 
منځنۍ زده کړې یې په عمرو بن حزم لېسه کې (۱۹۹۳- ۱۹۸۱) کړې، د ساینس او ټکنالوجۍ اسلامي پوهنتون کې یې په شریعت او اسلامي مطالعاتو کې زده کړې دي. 
لسانس یې په سیاسي علومو او د شخړو په حل کې د مالیزیا له نړیوال اسلامي پوهنتون څخه تر لاسه کړې. 
د شخړو په حل (حل منازعات) کې يې د کاناډا دویپینگ - منیتوبا له مینونټس پوهنتون څخه سند تر لاسه کړی. 
د منیتوبا/IIUM مالیزیا پوهنتون څخه د دکترا په کچه لوړې زده کړې تعقیبوي.

==دندې: ==
له (CCPD) سره په کابل کې د منازعاتو د بدیل حل متخصص پاتې شوی
په کاناډا کې د منټيوبا د ادیانو کډوالو شورا کې د پالیسي سلاکار پاتې شوی
د کاناډا له منیټوبا کډوالو ملاتړ ادارې سره یې د مشر سلاکار په توگه هم کار کړی. 
په (YMCA-Training) اداره کې د وړتیاوو د روزنې د متخصص په توگه پاتې شوی. 
او د مالیزیا په کولالامپور کې د ملگرو ملتونو د کډوالو چارو د ادارې د کېس برخې مدیر په توگه يې هم کار کړی.

په انگلیسي، ملایو، عربي، پښتو، دري او اردو ژبو خبرې کوي.
