{{لومړی-وزير-مالوماتبکس
| name =ګلبدين حكمتيار
| image =Gulbuddin Hekmatyar.jpg
| order =[[د افغانستان لومړی وزير]]
| term_start =[[17 June]] [[1993]]
| term_end =[[28 June]] [[1994]]
| predecessor =[[عبدالصبور فريد کوهستاني]]
| successor = [[ارسلا رحماني]] 
| birth_date =[[1947]]
| birth_place =[[کندوز]], [[افغانستان]]
| death_date =
| death_place =
| spouse =
| party =[[حزب اسلامي]]
}}

انجينير '''ګلبدين حكمتيار''' د شهيد عبدالقادرخان زوي په ۱۳۲۷ هجري لمريز كال د كندوز ولايت د حضرت امام صېب ولسوالۍ د ورته بز په كلي كې زېږېدلې دى. نوموړی د څو لسيزو نه راپدېخوا د افغانستان په سياسي چارو کې راښکېل دی. خو تر ټولو ډېر هغه وخت مشهور شو کله چې روسانو پر افغانستان باندې يرغل وکړ او دی د سرولښکرو پر وړاندې د جهاد تکل وکړ. ددې سره سره دی د افغانستان پخوانی لومړی وزير هم پاتې شوی.


== مخينه ==

د حكمتيار كورنۍ د نائب الحكومه شېر خان په وخت كې له غزني څخه كندز ته كډه او په امام صېب كې مېشته شوه. پلار يې د غزني د شاه جوى او مور بي بي يې د قره باغ اوسېدونكې ول. څلور وروڼه او درې خوېندې لري، چې وروڼه يې په دې ډول دي:

۱- اخترمحمد (مشر)

۲- شهاب الدين (تر حكمتيار كشر)

۳- نورالدين

۴- نظام الدين

پلار او دوه وروڼه يې (اختر محمد او نورالدين) د كمونستانو په لاس په زندان كې په شهادت ورسول شول. د شهادت څرنګوالې او د خښولو ځاى نامالومه دي، خو د يوه سرتيري د خولې نكل دى چې: شهيد عبدالقادر خان يې له زندان څخه  بهر ووېستو او د آودان دښتې ته يې يووړ. هورې يې په پوځي جيپ پورې وتاړه، او جيپ يې ترهغې ځغلاته ترڅو يې هغه په بې رحمۍ سره په شهادت ورساوه.
حكمتيار تر پېنځم ټولګي پورې د امام صېب په منځني ښوونځي كې زده كړې وكړې. له پينځم ټولګي څخه وروسته د حربي ښوونځي لپاره غوره شو. شپږمن، اووم او اتم ټولګي يې په نوموړي ښوونځي كې ولوستل او د نهم ټولګي لپاره د شېرخان لېسې ته ولاړ. د ښوونځي د دزه كړې ترڅنګ يې لومړنۍ زده كړې له ارواښاد مولوي قربان محمد څخه وكړې، چې د چاه آب نوموړې عالم ؤ. نوموړي عالم چې د افغانستان له لرغوني او وخت له تاريخ څخه خبر سړې ؤ د حكمتيار په فكري او سياسي روزنه كې پوره ونډه لرله.

== زده کړې ==
د شېرخان له لېسې څخه په فارغېدو سره د پري انجينيري كورس لپاره كابل ته ولاړ. دا كورس د هغو زده كړيالو لپاره ؤ چې د انجينيرۍ پوهنځي لپاره غوره كېدل، او ر انجينيري پوهنځي لپاره لومړنۍ پېر ؤ. پدې پېر كې زده كړيال د انجينيرۍ پوهنځي لپاره تيارېدل او اړينه ګڼل كېده. حكمتيار لدې كورس څخه په لومړۍ مقام فارغ او په انجينيرۍ پوهنځي كې ورګډشو.  

== سياسي ډګر ته ننوتنه ==
حكمتيار لا د ښوونځي زده كوونكې ؤ چې د كمونستي بړېڅو سره به يې ډغرې وهلې، چې غوره مثال يې د سلطان په نامه يو پرچمي او د عبدالحى په نامه ستمي ؤ، چې دواړه يې د لوى څښتن تعالى له شتون څخه منكر او مرتدان شوي ول، په مناقشه اومباحثه كې ماتول او د هغوي لخوا د لږو مالوماتو په لرلو سره له مناقشې لاس په سر كېدل او د وخت د ستر ستمي (عثمان لنډي) څخه غوښتنه كول ترڅو ددوي پوزه يوڅه ورپه ځاى كړي، مګر عثمان لنډې هم د ماتې له وېرې دې كار ته حاضر نشو، نه مبادا چې د يوه تنكي ځوان لخوا په خپل پوچ آند و آند كې مات او وشرمېږي.
مګر عملي ډګر يې د انجينيرۍ پوهنځي لپاره د تيارۍ كورس ؤ. هورې د اسلامي غورځنګ له ځلانده ستورو (سېف الدين نصرتيار او انجينير عثمان) سره غېرمستقيم وپېژندل شو.
كه څه هم سيېف الدين نصرتيار او انجينير عثمان د حكمتيار كوټې سره څنګ كې اوسېدل خو بيا هم پدې سره ونتوانېدل ترڅو يوله بل سره مخامخ وويني او سره له نږدې وپېژني.
كله چې پوهنځي ته بريالى شو نو له نېكه بخته ټول سره په يوه خونه كې مېشت شول.  

=== د پوهنتون سياسي فضا ===
پوهنتون د سياسي مبارزې په تود او اړوګوړو په انګړ بدل شوې ؤ. د كال په پېل كې به سياسي ډلو د نورو زده كړيالو د جلبولو لپاره له يوه بل سره په سخته سيالۍ لاس پورې كولو. نن به د يوې ډلې غونډه او ميټېنګ، سبا د بلې ډلې. پدې غونډو كې به يې د خپل قدرت او نظم مظاهره كوله. خپل اهداف او موخي به يې بيانولې.هرې ډلې به ځان انقلابي، با ډسېپلينه، توانمند، د مظلومو خواخوږې، د استبداد او  اختناق دښمن، د ټولنيز عدالت غوښتونكې او د هېواد د خپلواكۍ او پرمختګ سرسخت مدافع پېژانده. 
دغه او دې ته ورته غونډو وضعيت، ويناګانې، شعارونو، د ګډونكوونكو شمېر په ژبني، قومي ډلوټپلو كې مسلمان ځوانان دېته وهځول ترڅو د حق رېښتونې آواز د ملت  غوږونو ته ورسوي، دسرو توغونو پرځاى شين توغ پورته كړي، د لېنن او ستالين دوېناوو پرځاى د اسلام غږ پورته كړي.
مسلمان ځوانان پدې اندېښنه كې ول چې ولې د شريعياتو  ښوونكي او زده كړيال نه راپورته كېږي. ولې د حق آواز نه پورته كوي، ولې په دا دومره پوهنتون كې څوك نشته چې ددوي سره ډغره ووهي!!؟؟؟؟
دا او دېته نورې پوښتنو د انجينيرۍ پوهنځي مسلمان ځوانان دېته وهڅول چې  ددې ناسور مقابله وكړي.

=== د روسانو پر ضد جهاد ===

=== د اسلامي غورځنګ جوړېدنه ===
مسلمان زده كړيال غمجن اولالهانده ول، له يوېخوا په پوهنتون كې كمونستانو خپله ولكه ورځ ترورځې ټينګوله، او د غېر اسلامي سياسي ډلو ورځ په ورځ خورېدونكو هځو په ديني شعائرو د كمونستانو بېباكانه تېري ځورول، له  بلې خوا د يوه اسلامي غورځنګ نشتوالي |ځورول. په پوهنتون كې چا ملي جامه نشوه اغوستلې، ږيره پرېښودل نه ؤ، په هغه چا به ټوكې او مسخرې وهل كېدې چاچې به ږيره يا پګړۍ په سر كړې وه.
پدې وخت  كې په دين او وطن مېن ځينو ځوانان د لومړي ځل لپاره د لمانځه لپاره له پوهنتون څخه د لمانځه ځاى وغوښت، چې له ډېر كړاو څخه ورته د لېليې ۳ېم پوړ خالي كړاى شو، چېرې چې به مخكې لدې كنسرتونه او نڅاګانې كېدلې.
د لمانځه ځاى د اسلامي غورځنګ لپاره د بنسټيزه خښتې په څېر ؤ چېرې چې مسلمان ځوانانو يوبل سره وپېژندل. 

حكمتيار له هغو كسانو څخه ؤ چا چې په مسلمانو ځوانانو كې د غورځنګ روحيه راويښه كړه. له هرلمانځه څخه وروسته به يې له ځوانانو سره د پوهنتون سياسي روان حالات څېړل. د هغوي نظربه يې مالوماوه، او د هغوي اسلامي روحيه به يې راويښوله.
پدې وخت كې له شهيد مولوي حبيب الرحمن سره او بيا دهغه له لارې د شريعياتو له ځينو نورو وروڼو سره  اشنا كېږي. 
د ليدنو كتنو دا كړۍ ورځ په ورځ پراخېدله ، نو وروڼو وپتېيله چې د يوه منظم سياسي كار د روانولو لپاره سره راغونډ شي  او ټول هغه وروڼه راوبلي 
چې ددې كار لپاره وړ كسان وي. د هماغه پسرلي په يوې داسې شپه كې چې باران ورېده او د پوهنتون په انګړ كې هېڅوك نه ليدل كېدل، د ښوونې او روزنې د پوهنځي په يوه ښوونيزه خونه كې لاندې مسلمان ځوانان سره راټول شول:

۱- شهيد عبدالرحيم نيازي

۲- شهيد مولوي حبيب الرحمن

۳- شهيد سيف الدين نصرتيار

۴- شهيد عبدالقادر توانا

۵- شهيد غلام رباني عطيش

۶- شهيد سيد عبدالرحمن

۷- شهيد استاد ګل محمد خان

۸- حكمتيار

له دې ډلې څخه ټول په شهادت رسېدلي، يواځې حكمتيار ژوندې پاتې دى.
په غونډه كې له اوږدو خبرو اترو دا فېصله وشوه چې منظم كار روانوو، ځوانان اسلام ته رابولو، ولس راويښوو، د كمونستانو مقابله كوو، د دوي لخوا چې زموږ هېواد ته كوم جدي ګواښ پېښ دى، او د دوي سياسي هلوځلو په ماهيت خلك خبر كړو. فېصله وشوه چې دا د يوې داسې شبنامې په واسطه وشي.

==ادبي ژوند==
==ادبي ژوند==

حكمتيار صېب له خپل سياسي او جهادي ژوند سره سره ليك ليكنې ته بشپړ وخت وركړې، او خپل سياسي، جهادي، ديني او ټولنيز موضوعات يې د قلم ژبې ته وركړي، او ښې ډېرې ليكنې يې كړي، چې د اټكل له مخې يۍ شمېره ۱۰۰ سلو ډول، ډول موضوعاتو ته رسېږي. 

د افغانستان په سياسي، ديني او ټولنيز بهير كې به دا لومړنې كس وي، چې دومره ستر كار ترسره كوي.

== '''اخځليكونه''' ==
**[[اسلامي غورځنګ ]]

[[وېشنيزه:۱۹۴۷ز زوكړي]]
[[وېشنيزه:ژوندي خلک]]
[[وېشنيزه:افغانان]]
[[وېشنيزه:پښتانه]]
[[وېشنيزه:د افغان جهاد لارښودان]]

[[de:Gulbuddin Hekmatyar]]
[[en:Gulbuddin Hekmatyar]]
[[fa:گلبدین حکمتیار]]
[[fi:Gulbuddin Hikmatyar]]
[[fr:Gulbuddin Hekmatyar]]
[[id:Gulbuddin Hekmatyar]]
[[ja:グルブッディーン・ヘクマティヤール]]
[[ko:굴부딘 헤크마티아르]]
[[no:Gulbuddin Hekmatyar]]
[[pl:Gulbuddin Hekmatjar]]
[[ru:Хекматияр, Гульбеддин]]
[[sv:Gulbuddin Hekmatyar]]
[[tr:Gulbeddin Hikmetyar]]
