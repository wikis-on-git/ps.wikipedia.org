===د پچيراګام ولسوالۍ===


پچيراګام ولسوالۍ دننګرهار ولايت له ځنګليزو او سمسورو ولسواليو څخه
 شمېرل کېږي، د پچيراګام ولسوالۍ د جلالکوټ ښار جنوب لوري ته پرته ولسوالۍ ده
[[دوتنه:د پچيراګام ولسوالۍ لنډه پېژندنه|بټنوک|پچيراګام ولسوالۍ]]

اکثره خلک يېپه خټه خوږياڼي دي، يو لږ شمېر کوچيان او سلېمانخيل هم په نوموړې
 ولسوالۍ کې دېره شوي دي.


د پچيراګام ولسوالۍ چې پخوا د خوږياڼو ولسوالۍ يوه علاقه داري وه
د حکومت د وروستيو تشکيلاتو په درشل کې پر ولسوالۍ بدله شوه، د پچير اګام ولسوالۍ (۱۲) لوی کلي لري چې عبارت دې له:


۱- لاندې صبر: دا کلی د پچيراګام ولسوالۍ لومړنی کلی(ولس) دی چې ډېر شمېر کوچني کلي لري لکه (ګډل نايان، درې کلی، سمڅې، شاکرين، ټانګی، سره کلا، ياغي بند مياګان، ښرکي کلا، ګنډېری، توراباد، وستاکارانو کلی، ملک سلطان محمد کلی، زوړ کلی، اخوندزادګانو کلی،حاجي شهزادګل کلی، نوې کلا، خانانو کلی، توراڼۍ او داسې نور.


۲- پاس صبر: مشهور کلي يې دا دي: (چينارګی، ګنډيري ټانګی، کټه خېل،سودر خيل، ليټۍ کلی او نور.


۳- لنډه خيل: مشهور کلي يې دادي: بنډيانو کلی، کوډګی، مياکلی، ځوځګر او داسې نور.


۴- زمر خيل: مشهور کلي يې دادي: لکۍ کلا، څنډلی، کمبو، چغرې کلی، معلم قيوم کلا،بامه خيل، کلاګۍ، ځړه خيل، سوبه خيل، اخوندخيل، ځارمن کلی، سره کلا، کاله خيل او داسې نور.


۵- بامه خيل


۶- مورګۍ: بره مورګۍ، کوزه مورګۍ، تکان او نور يې مشهور کلي دي.


۷- کوز ګيريخيل: ماڼوګان، ناريان او نور يې مشهور کلي دي.


۸- بر ګيريخيل


۹- سليمانخيل: ميلوه، توره بوړه، صالح ګل بابا، زيړان او نور يې مشهور کلي دي.


۱۰- لاندې پچير


۱۱- پاس پچير


۱۲- پنکزي



سرحدونه: د پچيراګام ولسوالۍ د ختيځ لوري له چپرهار او هسکې مينې ولسواليو سره ګډه پوله لري، د شمال له لوري له خوږياڼو او چپرهار ولسواليو سره ګډه پوله لري، لويديځ ته يې د خوږياڼو ولسوالۍ پرته ده او جنوب لوري ته يي سپين غر د پښتونخوا د پاړه چينار سيمي سره د ګډې پولې توګه وجود لري.


کسب او کار: د پچير اګام ولسوالۍ خلک زيات او د کرنې ځمکه يې لږه ده، نو ځکه زيات شمير وګړي په زده کړو، سوداګرۍ، حکومتي دندو بوخت دي او يو نور شمير يې په کرنه او مالدارۍ بوخت دي.


کرنيز پيداوار او ميوې: ټماټر، تور بانجان، ممپلي،جوار، غنم،وربشې، کورښې،چڼې، پلي مټر،ځنغوزي، پرګي، غوځان، انګور، الوکاټ، مندتې، الوچې، شپتالو، بوهيان، انار، مڼې، توتان، انځر او نورې هر ډول ميوې په پچيراګام ولسوالۍ کې پيدا کيږي.

نفوس : د پچير اګام ولسوالۍ هر کلی په اوسط ډول (۱۰۰۰۰) وګړي لري چې په دې تر تيب د پچيراګام ولسوالۍ ټول نفوس (۱۱۲۰۰۰) تنه کيږي.

په ټاکنو کې د خلکو ونډه: په پچير اګام ولسوالۍ کې شاوخوا (۴۰۰۰۰) کسانو د رايو کارتونه اخيستي دي چې د ناامنۍ له امله خلک نشي کولای په ټاکنو کې په پراخه کچه ونډه واخلي.
