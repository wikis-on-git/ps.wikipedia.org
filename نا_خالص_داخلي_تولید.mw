داخلي ناخالص تولید('''GDP''') په یوه ټاکلي مهال کې په بازار کې د ټولو تولید شوو توکو او خدماتو پولي ارزښت دی. سړي سر داخلي ناخالص تولید (اسمي) په یوه هېواد کې د ژوند کولو د لګښت او انفلاسیون یا پړسوب د کچې توپیر نه منعکس کوي، له همدې امله د پېرلو د توان په برخه کې د داخلي ناخالصو ملي تولیداتو له اساساتو نه ګټنه د هېوادونو ترمنځ د ژوندانه د معیارونو په ارزولو کې ډېر کارېدونکی دی، په داسې حال کې چې اسمي داخلي ناخالص تولید بیا په نړیوال بازار کې د هېوادونو د اقتصاد د پرتله کولو په برخه کې ډېر کارول کېږي. د داخلي ناخالصو تولیداتو ټولیزه کچه کولای شو د هرصنعت او یا هم اقتصادي سکتور له مخې ووېشو. د یوې سیمې د ټولو وګړو له شمېر سره د داخلي ناخالصو تولیداتو نسبت سړي سر ناخالص تولیدات دي چې ورته د ژوندانه د معیارونو اوسط هم ویل کېږي.<ref>{{cite web|title=Finance & Development|url=https://www.imf.org/external/pubs/ft/fandd/basics/gdp.htm|access-date=23 February 2019|website=Finance & Development {{!}} F&D|language=en-US}}</ref><ref>{{Cite web|title=Gross Domestic Product {{!}} U.S. Bureau of Economic Analysis (BEA)|url=https://www.bea.gov/data/gdp/gross-domestic-product|access-date=23 February 2019|website=www.bea.gov}}</ref><ref>{{Cite web|last=Hall|first=Mary|title=What Is Purchasing Power Parity (PPP)?|url=https://www.investopedia.com/updates/purchasing-power-parity-ppp/|access-date=23 February 2019|website=Investopedia}}</ref><ref>{{cite book|last=Dawson|first=Graham|title=Economics and Economic Change|publisher=FT / Prentice Hall|year=2006|isbn=0-273-69351-4|page=205}}</ref>

د داخلي ناخالصو تولیداتو تعریفونه د ګڼ شمېر ملي او نړیوالو اقتصادي بنسټونو له خوا شوي. د اقتصادي همکاریو او پراختیا سازمان (OECD) داخلي ناخالص تولیدات داسې تعریفوي: «د تولید ټولیزه کچه په تولید کې د ټولو مېشتو ښکېلو وګړو او بنسټونو له خوا د ناخالص اضافه شوي ارزښت له ټولګې سره برابره ده (چې ټول مالیات او سبسایډي په کې شاملېږي چې د توکو په ارزښت کې نه شاملېږي)». د پیسو د نړیوال صندوق (IMF) په یوه نشریه کې راغلي دي: «داخلي ناخالص تولیدات د توکو او خدمتونو وروستی پولي ارزښت اندازه کوي- کوم چې د هغه د وروستي کاروونکي له خوا اخیستل کېږي – هغه تولیدات چې په یوه هېواد کې په یو ځانګړي مهال (یوه ربع او یا هم یو کال) کې تولیدېږي».<ref name=":0">{{Cite web|title=OECD|url=http://stats.oecd.org/glossary/detail.asp?ID=1163|access-date=14 August 2014}}</ref><ref>{{Cite web|last=Callen|first=Tim|title=Gross Domestic Product: An Economy's All|url=http://www.imf.org/external/pubs/ft/fandd/basics/gdp.htm|access-date=3 June 2016|publisher=IMF}}</ref>

له داخلي ناخالصو تولیداتو نه تر ډېره د نړیوالې پرتلنې او د اقتصادي ودې د لوی معیار په توګه کار اخیستل کېږي. «د ملي ودې او پراختیا د نړیوال پیاوړي احصایوي شاخص» په توګه پېژندل کېږي. په ورته مهال، د الزامي ودې منتقدین استدلال کوي چې د داخلي ناخالصو تولیداتو معیارونه هېڅکله د ودې د اندازه کولو لپاره نه دي او نور کلیدي عوامل، لکه: د سرچینو استخراج، چاپېریالي اغېزې او له مزد پرته داخلي چارو ته پام نه لري. منتقدین تر ډېره د هغو پر ځای نور ورته اقتصادي ماډلونه لکه: د دونات اقتصاد (doughnut economics) وړاندیز کوي چې د بریا له ټولو معیارونو یا د OECD د غوره ژوند د معیارونو په څېر له ځای ناستو شاخصونو نه چې د انساني ودې او هوسا ژوند په برخه کې اقتصادي اغېزې اندازه کوي، کار اخلي.<ref>{{Cite book|last=Lepenies|first=Philipp|title=The Power of a Single Number: A Political History of GDP|date=2016|publisher=Columbia University strategy-3-1-33252415-37392257_9257a4574cf75f9d33bf6a486ecb145d these measures affects in greater extent, the GDP will already be drastically affected by the health crisis the world is experiencing by [[COVID-19]], which will reduce these expectations|location=New York}}</ref><ref>{{cite book|last=Raworth|first=Kate|url=https://www.worldcat.org/oclc/974194745|title=Doughnut economics : seven ways to think like a 21st-century economist|date=2017|isbn=978-1-84794-138-1|location=London|oclc=974194745}}</ref>

== تاریخچه ==
د ۱۶۵۴ زاو ۱۶۷۶ ز کلونو ترمنځ د المان او انګلیس د جګړې پر مهال ویلیام پتي د داخلي ناخالصو تولیداتو بنسټیز مفهموم د ځمکو په مالکانو د برید په موخه چې ناعادلانه مالیات یې لګولي و وکاراوه. چارلز دیوننت دغه میتود ته په ۱۶۹۵ ز کال کې وده ورکړه. د داخلي ناخالصو تولیداتو معاصر مفهوم د لومړي ځل لپاره په ۱۹۳۴ ز کال کې د متحده ایالاتو کانګرس ته په راپور کې د سیمون کوزنتس له خوا پراختیا ومونده، چېرې چې هغه د هوساینې د معیار په توګه د هغو له کار اخیستو خبرداری ورکړ. په ۱۹۴۴ ز کال کې د برېټون ووډز له کنفرانس وروسته داخلي ناخالص تولید د یوه هېواد د اقتصاد د اندازې کولو په موخه په اصلي وسیله واوښت. دغه مهال ملي ناخالص تولید (GNP) غوره اټکل و چې له داخلي ناخالص تولید(GDP) سره یې توپیر درلود او تولید یې له هېواده بهر او د ننه د وګړو له خوا اندازه کاوه، نه «په هېواد کې د ننه بسټونو» له لوري. (د OECD پورته تعریف ته مراجعه وکړئ). په متحده ایالاتو کې له ملي ناخالصو تولیداتو نه داخلي ناخالصو تولیداتو ته بدلون په ۱۹۹۱ ز کال کې و، چې له ډېرو هېوادونو نه شا ته و. هغه رول چې داخلي ناخالصو تولیداتو په دویمه نړیواله جګړه کې ولوباوه، په سیاسي ډګر کې د ملي ودې او پراختیا د شاخص په توګه د داخلي ناخالصو تولیداتو د منلو سبب وګرځېد. په دې برخه کې مهم رول د امریکا د متحده ایالاتو د سوداګرۍ وزارت د میلټون ګلبرټ تر مشرۍ لاندې درلود چې د کوزنتس نظریات یې بنسټیز کړل.<ref>{{Cite news|date=21 December 2013|title=Petty impressive|url=https://www.economist.com/news/finance-and-economics/21591842-meet-sir-william-petty-man-who-invented-economics-petty-impressive|newspaper=The Economist|access-date=1 August 2015}}</ref><ref>{{Cite web|last=Coyle|first=Diane|date=6 April 2014|title=Warfare and the Invention of GDP|url=http://www.theglobalist.com/warfare-and-the-invention-of-gdp/|access-date=1 August 2015|website=The Globalist}}</ref><ref name="kuznets">Congress commissioned Kuznets to create a system that would measure the nation's productivity in order to better understand how to tackle the [[Great Depression]].Simon Kuznets, 1934. "National Income, 1929–1932". 73rd US Congress, 2d session, Senate document no. 124, page 5-7 Simon Kuznets, 1934. "National Income, 1929–1932". 73rd US Congress, 2d session, Senate document no. 124, page 5-7 Simon Kuznets, 1934. "National Income, 1929–1932". 73rd US Congress, 2d session, Senate document no. 124, page 5-7. https://fraser.stlouisfed.org/title/971</ref><ref>{{Cite web|last=Dickinson|first=Elizabeth|title=GDP: a brief history|url=https://foreignpolicy.com/articles/2011/01/02/gdp_a_brief_history|access-date=25 April 2012|publisher=ForeignPolicy.com}}</ref><ref>{{Cite book|last=Lepenies|first=Philipp|url=https://cup.columbia.edu/book/the-power-of-a-single-number/9780231175104|title=The Power of a Single Number: A Political History of GDP|date=April 2016|publisher=Columbia University Press|isbn=9780231541435}}</ref>

د داخلي ناخالصو تولیداتو مفهوم باید د هغو د برآورد د مختلفو اړخونو په تاریخچه کې د بدلونونو له مخې اټکل شي. د شرکتونو له خوا د زیات شوي ارزښت محاسبه د هغوی د حسابونو له مخې ډېره اسانه ده، خو د عامه سکتور، مالي صنعتونو او نامعلومو پانګو له مخې د اضافه شوي ارزښت اندازه کول ډېره پېچلې چاره ده. دغه چارې په پرمختللو اقتصادونو کې مخ پر زیاتوالي اهمیت لري، چې د داخلي ناخالصو تولیداتو په برخه کې په زیاتولو او یا کمولو حاکم نړیوال کنوانسیونونه په منظم ډول له صنعتي پرمختګونو سره په همغږي ډول ځان برابروي. د یوه اقتصادي کارپوه په خبره: «د داخلي ناخالصو تولیداتو لپاره رښتینې شمېره، د شمېرو پراخه ټولګه او په اومو موادو باندې د ترسره شوو چارو پېچلې ټولګه ده، څو هغه د خپل مفهمومي چوکاټ سره یوشان کړي».<ref>{{Cite book|last=Coyle|first=Diane|title=GDP: A Brief but Affectionate History|publisher=Princeton University Press|year=2014|isbn=9780691156798|pages=6}}</ref>

داخلي ناخالص تولیدات، په ۱۹۹۳ ز کال کې هغه مهال چې چین هغه د اقتصادي چارو د شاخص په توګه په رسمي ډول ومانه، نړیوال شو. له دې وړاندې، چین له مارکسیستي نظریې نه په الهام اخیستو سره په یوه ملي محاسبوي سیستم تکیه لرله.<ref>{{Cite journal|last1=Heijster|first1=Joan van|last2=DeRock|first2=Daniel|date=29 October 2020|title=How GDP spread to China: the experimental diffusion of macroeconomic measurement|journal=Review of International Political Economy|pages=1–23|doi=10.1080/09692290.2020.1835690|issn=0969-2290|doi-access=free}}</ref>

== د داخلي ناخالص تولید ټاکل ==
داخلي ناخالص تولیدات له درېو لارو نه په کار اخیستلو ټاکل کېږي، چې له تیوریکي پلوه، ټول باید یوه پایله وړاندې کړي. دا د تولید طریقه (تولید او یا هم اضافه شوی ارزښت)، د عاید طریقه او د اټکل شوي لګښت طریقه ده، چې په یوه اقتصاد کې د ټول تولید استازیتوب کوي.

د دغو لارو چارو تر ټولو مستقیمه لار د تولید لار ده، هغه چې په هره برخه کې تولیدات جمع کوي، څو ټولیزه مجموعه پیدا کړي. د لګښت لار بیا په دې اصل کار کوي، چې ټول محصولات باید د یو چا له خوا وپېرل شي، له دې امله باید د ټولو تولیداتو ارزښت باید د وګړو له خوا د هغو د پېرلو له ارزښت سره برابر وي. د عاید لار بیا په دې اصل ولاړه ده چې، د تولیدي فکتورونو عاید («تولید کوونکو»، په شفاهي ډول) باید د تولید له ارزښت سره برابر وي، چې ناخالص داخلي تولیدات د تولید کوونکو د عاید له ټولګې نه معلوموي.<ref>World Bank, Statistical Manual >> National Accounts >> [http://web.worldbank.org/WBSITE/EXTERNAL/DATASTATISTICS/EXTDECSTAMAN/0,,contentMDK:20882526~menuPK:2648252~pagePK:64168445~piPK:64168309~theSitePK:2077967~isCURL:Y,00.html GDP–final output] {{webarchive|url=https://web.archive.org/web/20100416073205/http://web.worldbank.org/WBSITE/EXTERNAL/DATASTATISTICS/EXTDECSTAMAN/0,,contentMDK:20882526~menuPK:2648252~pagePK:64168445~piPK:64168309~theSitePK:2077967~isCURL:Y,00.html|date=16 April 2010}}, retrieved October 2009.

{{cite web|title=User's guide: Background information on GDP and GDP deflator|publisher=HM Treasury|url=http://www.hm-treasury.gov.uk/data_gdp_backgd.htm|url-status=dead|archive-url=https://web.archive.org/web/20090302084957/http://www.hm-treasury.gov.uk/data_gdp_backgd.htm|archive-date=2 March 2009}}

{{cite web|title=Measuring the Economy: A Primer on GDP and the National Income and Product Accounts|publisher=Bureau of Economic Analysis|url=https://www.bea.gov/national/pdf/nipa_primer.pdf}}</ref>

== نړیوال معیارونه ==
د داخلي ناخالصه تولیداتو د اندازه کولو نړیوال معیارونه د ''ملي حسابونو د سیستم (System of National Accounts)'' په کتاب کې (۲۰۰۸ ز کال) راغلي دي چې: د پیسو نړیوال صندوق، اروپایي اتحادیې، د اقتصادي همکاریو او پراختیا سازمان، ملګرو ملتونو او نړیوال بانک معیارونه د استازو له خوا برابر شوي دي. دغه نشریه معمولاً د SNA2008 په نوم یادېږي، څو په ۱۹۹۳ ز کال (SNA93) او ۱۹۶۸ ز کال (SNA68) کې د هغو له پخوانیو چاپ شوو نسخو یې توپیر وشي.<ref name="Central Bureau of Statistics">{{Cite web|title=National Accounts|url=http://www.central-bureau-of-statistics.an/SNA/sna_intro.asp|url-status=dead|archive-url=https://web.archive.org/web/20110416055514/http://www.central-bureau-of-statistics.an/SNA/sna_intro.asp|archive-date=16 April 2011|access-date=29 June 2011|publisher=Central Bureau of Statistics}}</ref>

SNA2008 د یو شمېر اصولو او قوانینو ټولګه، د ملي حسابونو د اندازه کولو په موخه وړاندې کوي. دغه معیارونه داسې طراحي شوي دي چې باید انعطاف منونکي وي، څو په سیمه ییزو احصایوي شرایطو او اړتیاوو کې توپیرونو ته اجازه ورکړي.

== په ملي کچه اندازه کول ==
داخلي ناخالص تولیدات په عمومي توګه د یوې ملي احصایوي ادارې له خوا اندازه کېږي، ځکه چې د خصوصي سکتور بنسټونه په ټولیزه توګه د اړتیا وړ معلوماتو ته لاسرسی نه لري (په ځانګړې توګه د دولتونو له خوا د لګښتونو او تولید معلوماتو ته).

== سرچینې ==
[[وېشنيزه:وټپوهنه]]
