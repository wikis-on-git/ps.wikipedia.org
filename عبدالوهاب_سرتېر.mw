'''عبدالوهاب سرتېر''' (۱۳۲۸ ل. - ) (''په انګرېزي: Abdul Wahab Sarter'') د [[افغانستان]] يو پښتون شاعر او اديب دی. 

== مخينه ==
ښاغلی سرتېر د حاجي عبدالغني ځوی، په ۱۳۲۸ لمريز کال کې [[د ننګرهار ولايت]] د سره رود د موسی زيو په کلي کې زېږېدلی دی.

== زده کړې ==
ښاغلي سرتېر خپلې زده کړې د سيد جمال الدين د ښوونې او روزنې په موسسه کې پای ته رسولي دي. 

== دندې ==
تر ۱۳۵۸ لمريز کال پورې په حبيبيې او استقلال لېسو کې د پښتوژبې او ادبياتو ښوونکی و. وروسته يې د افغانستان په راډيو ډلويزون کې پر کار پيل وکړ چې هلته د بېلابېلو خپرونو ليکونکی، ويونکی او چلوونکی و.وروسته يې د [[افغانستان]] په راډيو ټلويزيون  کې په کار پيل وکړ  چې هلته دبېلابېلو خپرونوليکونکی ، ويونکی اوچلوونکی وو

== چاپ شوي آثار ==
د عبدالوهاب سرتېر شعرونه له ۱۳۴۳ لمريز کال راهيسې د هېواد په مطبوعاتو کې خپرېږي. د نوموړي څو شعري ټولګې چاپ شوي چې په لاندې توګه دي.

#څيرې ګرېوان - د شعرونو ټولګه - چاپکال: ۱۳۷۷ لمريز
#د کوثر جام - د شعرونو ټولګه - چاپکال: ۱۳۷۷ لمريز 
#د څپو ژبه - د شعرونو ټولګه - چاپکال: ۱۳۷۸ لمريز 
#چينه - د شعرونو ټولګه - چاپکال: ۱۳۸۰ لمريز 
#سوی ډاګ - د شعرونو ټولګه - چاپکال: ۱۳۸۰ لمريز 
#هميانۍ - د شعرونو ټولګه - چاپکال: ۱۳۸۰ لمريز
#بڼ - د شعرونو ټولګه - چاپکال: ۱۳۸۴ لمريز 

نوموړی د ۱۹۹۳ زېږيز کال راپدېخوا په آلمان کې د پردېسۍ ژوند تېروي.

== د شعر بېلګه ==
<center>
=== پښتو ===
{{شعر}}
{{ب|وايــي اغـــيــار چـــې د غــضــب ژبــه ده |ګـرانـه پـښـتـو چـې د ادب ژبـه ده}}
{{ب|مــا تــه د امـــن مـــلايـــکـــه ښـــکــاري|د انـسـانـي غـوره مـذهـب ژبـه ده}}
{{ب|اوس يـې بـلـبـلـې پـه بـــاغـو کـې وايــي|د تـــرنـــــم او د طـــــرب ژبــــه ده}}
{{ب|پـخـوا د پـوهـې پــه نـصــاب کــې نــه وه|نــن د پـوهـنـې او مـکـتـب ژبـه ده}} 
{{ب|د دې هــــيـــــواد د تـــاريـــخـــي وګــــړو|د لـوی ټـبـر او لـوی نـصـب ژبـه ده}}
{{ب|اغيار دې ښه پوه شي چې مرګ نه لري|دا د غرغښت دا د شنسب ژبه ده }}
{{ب|زه يــې د ټـــولـــو ژبــــو مـــور ګـــڼـــمــه|هــم د عـجـم هـم د عـرب ژبـه ده}}
{{ب|پـښـتـو غـيـرت ، خدای غـيـرتي سرتـېـره|پــه دې دلـيـل وايــم د رب ژبــه ده}}
{{د شعر پای}}
</center>


[[وېشنيزه: پښتانه شاعران]]
[[وېشنيزه: پښتانه]]
[[وېشنيزه: افغانان]]
