'''عبدالوهاب سرتېر''' د [[افغانستان]] يو پښتون شاعر او اديب دی. 

== مخينه ==
ښاغلی سرتېر د حاجي عبدالغني ځوی، په ۱۳۲۸ لمريز کال کې [[د ننګرهار ولايت]] د سره رود د موسی زيو په کلي کې زېږېدلی دی.

== زده کړې ==
ښاغلي سرتېر خپلې زده کړې د سيد جمال الدين د ښوونې او روزنې په موسسه کې پای ته رسولي دي. 

== دندې ==
تر ۱۳۵۸ لمريز کال پورې په حبيبيې او استقلال لېسو کې د پښتوژبې او ادبياتو ښوونکی و. وروسته يې د افغانستان په راډيو ډلويزون کې پر کار پيل وکړ چې هلته د بېلابېلو خپرونو ليکونکی، ويونکی او چلوونکی و.وروسته يې دافغانستان  په راډيو ټلويزيون  کې په کار پيل وکړ  چې هلته دبېلابېلو خپرونوليکونکی ، ويونکی اوچلوونکی وو

== چاپ شوي آثار ==
د عبدالوهاب سرتېر شعرونه له ۱۳۴۳ لمريز کال راهيسې د هېواد په مطبوعاتو کې خپرېږي. د نوموړي څو شعري ټولګې چاپ شوي چې په لاندې توګه دي.

#څيرې ګرېوان چاپکال ۱۳۷۷ لمريز کال
#د کوثر جام چاپکال ۱۳۷۷ لمريز کال
#د څپو ژبه چاپکال ۱۳۷۸ لمريز کال
#چينه چاپکال ۱۳۸۰ لمريز کال
#سوی ډاګ چاپکال ۱۳۸۰ لمريز کال
#هميانۍ چاپکال ۱۳۸۰ لمريز کال
#بڼ چاپکال ۱۳۸۴ لمريز کال

نوموړی د ۱۹۹۳ زېږيز کال راپدېخوا په آلمان کې د پردېسۍ ژوند تېروي.

== د شعر بېلګه ==
<center>
=== پښتو ===
{{شعر}}
{{ب|وايي اغيار چې د غضب ژبه ده |ګرانه پښتو چې د ادب ژبه ده}}
{{ب|ماته د امن ملايکه ښکاري|د انساني غوره مذهب ژبه ده}}
{{ب|اوس يې بلبلې په باغو کې وايي|د ترنم او د طرب ژبه ده}}
{{ب|پخوا د پوهې په نصاب کې نه وه|نن د پوهنې او مکتب ژبه ده}} 
{{ب|ددې هيواد د تاريخي وګړو|د لوی ټبر او لوی نصب ژبه ده}}
{{ب|اغيار دې ښه پوه شي چې مرګ نه لري|دا د غرغښت دا د شنسب ژبه ده }}
{{ب|زه يې د ټولو ژبو مور ګڼمه|هم د عجم هم د عرب ژبه ده}}
{{ب|پښتو غيرت ، خدای غيرتي سرتېره|په دې دليل وايم د رب ژبه ده}}
{{د شعر پای}}
</center>


[[وېشنيزه: پښتانه شاعران]]
[[وېشنيزه: پښتانه]]
[[وېشنيزه: افغانان]]
