ښاغلى '''ملکي خزان''' د محمد سرور ځوی [[د لغمان ولایت]] دهرمل په سیمه کې په لعل کلي کې پر ۱۳۳۶ لمریز کال په یوې روڼ اندې کورنۍ کي سترګې دې نړۍ کې غړولی دي .

== زده کړې ==
لو مړنۍ زده کړې يې د لغمان ولایت په لومړني ښوونځي او تر یوولسم ټولکي پورې د روښان په لیسه کی تر سره کړې دي . دولسم ټولګی يې د کابل ولایت په انصاري لیسه کې پر ۱۳۵۸ کال پای ته رسولي دي . [[د کابل پوهنتون]] د ژبو او ادبیاتو پوهنځي تحصیلي دوره ترې د وخت د ستونزمنو شرايطو له امله نیمګړې پاتې شوه ، او یو کال يې په کابل کې د ژورنالیزم مسلکي زده کړه هم وکړه .
د [[افغانستان]] په اردو کې د ډګروالۍ تر پوړۍ رسیدلی دی . خزان د خپل عمر له ۱۶ کلنۍ نه راپه دې خوا له شعر او شاعرۍ سره مینه او اړیکې پیدا او د نورو شاعرانو د شعرونو له لوستلو ځني زیات خوند اخیسته . ملکي خزان د افغانستان د لیکوالو او شاعرانود ټولني او افغاني فرهنکي ټولنو غړیتوب در لود.
شعرونه يي په ځانګړي ډول د پیام ، زیري ، پامیر ، طلوع افغان ، د ځوانانو په خپرونو ، پيوستون جرګې ، سباوون ، ژوندون ، اردو او په [[پېښور]] کی د افغان د اطلاعاتي مر کز ، د افغانستان په نوم مجلو کې او د افغانستان د راډیو ټلوپزون د څپو له لارو خپاره شوي دي . دوه ځله د نغدي ادبي جايزو په تر لاسه کولو بریالي شوى دی .

== چاپي اثار ==
ښاغلي ملکي خزان درې شعري ټولګې چاپ شوي دي چې نومونه ېې په لاندې ډول دي.
۱ـ پرديسې نغمې دده لومړنۍ شعري جونګ دی ، چي زیاته برخه يې په پردیسۍ او له هیواد څخه د هجران په شپو ورځو کې لیکلې ده .
۲ـ لکه جل وهلې هیلې 
۳ـ په هندارو کی خوبونه 

==د ملكي خزان د شعر څو بېلگې==

رخه کیسه

دومره  مې ترخه شوه د ژوندون کیسه

لــکه څوچې زغمي د شبخون کیسه

زه چــــې خپــل نصیب ته فکر وکړمه

هله شي رایــاده د مجنـــــون کیسه

سوو پرهارو تـــه چـــــې د زړه ګورم

خولې نه مې بهر شي دافـــسون کیسه

کله جفا کار اشــنا بــاور کــوي

کړم که ورته تېره د جـنــون کیسه

ای بده قسمته پرتـا څــــــه وکـــړم؟!

هېره دې کړه مـــانــه دازمون کیسه

که زه نه وم پروانه شته

چی ودان د غه وطن شي ،که زه نه وم پروانه شته

چی سمسور لکه ګلشن شي ، که زه نه وم پروانه شته

داتیاره ګوټـونه ،نه وی هره خوا رڼا ،رڼا وي

هر وګتړی مو پتمن شي که زه نه وم پروانه شته

دتیري او تـجاوز لاسونه قطع شي ولس نه 

نیست نابود مو میر څمن شي که زه نه وم پروانه شته

لوږ ه ، تنده ، بي کوري فقر او فساد شي دلته محوه

لوڅ ،لغړ مو پټ په تن شي که زه نه وم پروا نه شته

تـیره نـو کي اغـز ي مـو په ګلونو رابد ل شي 

د کروړ د ښته او دامن شي که زه نه وام پر وانه شته

لوړ مقام د انسانیت ته په درنه سترګه کتل وي

ورک د جهل سور خوږ لن شي که زه نه وم پر وانه شته

عدالت ،علم او انصاف وي د ورورۍ ښکلي فضاوي

ګوزارونه په د ښمن شي که زه نه وم پروانه شته

د بلبلو له خولو واورمه د خلکو تراني بیا

چي  « خزان » ورک له چمن شي که زه نه وم پروا نه شته

==اخځونه==
# http://samsoor.com/sheruna.php
