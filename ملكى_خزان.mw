ښاغلى '''ملکي خزان''' د محمد سرور زوی [[د لغمان ولایت]] د هرمل د سیمې په لعل کلي کې پر ۱۳۳۶ لمریز کال او له اقتصادي له لحاظه په یوه منځنی کورنۍ کي سترګې یی نړۍ ته غړولی دي . لو مړني زده کړي يي د لغمان ولایت په لومړني ښوونځي او تر یوولسم ټولکي پورې د روښان په لیسه کی تر سره کړې دي . دولسم ټولګې يي د کابل ولایت په انصاری لیسه کي پر ۱۳۵۸ کال پای ته رسولی دی . [[د کابل پوهنتون]] د ژبو او ادبیاتو پوهنځي تحصیلی دوره ترې د وخت ستونزمنو شرايطو لامله نیمګړې پاتي شوه ، او یو کال يي په کابل کي د ژورنالیزم مسلکي زده کړه هم وکړه .
د [[افغانستان]] په اردو کي د ډګروالۍ تر پوړۍ رسیدلی دی . خزان د خپل عمر له ۱۶ کلنۍ نه راپه دي خوا له شعر او شاعرۍ سره مینه او اړیکې پیدا او د نورو شاعرانو د شعرونو له لوستلو ځني زیات خوند اخیسته . ملکي خزان د افغانستان د لیکوالو او شاعرانود ټولني او افغاني فرهنکي ټولنو غړیتوب در لود.
شعرونه يي په ځانګړي ډول د پیام ، زیري ، پامیر ، طلوع افغان ، د ځوانانو په خپرونو ، پيوستون جرګې ، سباوون ، ژوندون ، اردو او په [[پېښور]] کی د افغان د اطلاعاتي مر کز ، د افغانستان په نوم مجلو کې او د افغانستان د راډیو ټلوپزون د څپو له لارو خپاره شوي دي . دوه ځله د نغدي ادبي جايزو په تر لاسه کولو بریالي شوى دی . پرديسې نغمې دده لومړی شعري جونګه دی ، چي زیاته برخه يې په پردیسۍ او له هیواد څخه د هجران په شپو ورځو کې لیکلې ده ، او دوه نورې ټولگې یې هم له چاپه راوتلې دي ، لکه جل وهلې هیلې او په هندارو کی خوبونه .
==د ملكي خزان د شعر څو بېلگې==
رخه کیسه

دومره  مې ترخه شوه د ژوندون کیسه

لــکه څوچې زغمي د شبخون کیسه

زه چــــې خپــل نصیب ته فکر وکړمه

هله شي رایــاده د مجنـــــون کیسه

سوو پرهارو تـــه چـــــې د زړه ګورم

خولې نه مې بهر شي دافـــسون کیسه

کله جفا کار اشــنا بــاور کــوي

کړم که ورته تېره د جـنــون کیسه

ای بده قسمته پرتـا څــــــه وکـــړم؟!

هېره دې کړه مـــانــه دازمون کیسه

که زه نه وم پروانه شته

چی ودان د غه وطن شي ،که زه نه وم پروانه شته

چی سمسور لکه ګلشن شي ، که زه نه وم پروانه شته

داتیاره ګوټـونه ،نه وی هره خوا رڼا ،رڼا وي

هر وګتړی مو پتمن شي که زه نه وم پروانه شته

دتیري او تـجاوز لاسونه قطع شي ولس نه 

نیست نابود مو میر څمن شي که زه نه وم پروانه شته

لوږ ه ، تنده ، بي کوري فقر او فساد شي دلته محوه

لوڅ ،لغړ مو پټ په تن شي که زه نه وم پروا نه شته

تـیره نـو کي اغـز ي مـو په ګلونو رابد ل شي 

د کروړ د ښته او دامن شي که زه نه وام پر وانه شته

لوړ مقام د انسانیت ته په درنه سترګه کتل وي

ورک د جهل سور خوږ لن شي که زه نه وم پر وانه شته

عدالت ،علم او انصاف وي د ورورۍ ښکلي فضاوي

ګوزارونه په د ښمن شي که زه نه وم پروانه شته

د بلبلو له خولو واورمه د خلکو تراني بیا

چي  « خزان » ورک له چمن شي که زه نه وم پروا نه شته

==اخځونه==
# http://samsoor.com/sheruna.php
