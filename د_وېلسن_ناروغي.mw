{{د-ناروغۍ-مالوماتبکس
 | Name            = د وېلسن ناروغي 
 | Image           = Kayser-Fleischer ring.jpg
 | Caption         = A Kayser-Fleischer ring (the brown ring on the edge of the iris) is common in Wilson's disease, especially when neurological symptoms are present
 | DiseasesDB      = 14152
 | ICD10           = {{ICD10|E|83|0|e|70}}
 | ICD9            = {{ICD9|275.1}}
 | OMIM            = 277900
 | MedlinePlus     = 000785
 | eMedicineSubj   = med
 | eMedicineTopic  = 2413
 | eMedicine_mult  = {{eMedicine2|neuro|570}} {{eMedicine2|ped|2441}}
 | MeshID          = D006527
 | GeneReviewsID   = wilson 
 | GeneReviewsName = Wilson Disease 
}}

'''د وېلسن ناروغي''' يا '''هېپاټولېنټيکولر ډيجنرېشن''' يو [[آټوسومال مغلوب]] [[جنېټيکي ورانوالی]] دی چې د بدن په بېلابېلو ووبونو کې کاپر راغونډېږي، او په ناروغ کې د عصبي او رواني نښو نښانو تر څنګ د ځيګر ناروغۍ هم رامېنځ ته کېږي. د دې ناروغۍ درملنه په هغو درملو کېږي چې په بدن کې د کاپر د جذب مخه نيسي، او همداراز په بدن کې د کاپر کچه هم راټيټيوي، خو کله نا کله په ناروغ کې د ځيګر د بشپړ بدلون اړتيا هم ليدل کېږي.<ref name=Ala/>

دغه ناروغي هغه وخت راپېښېږي، کله چې د وېلسن ناروغۍ پروټين په (''ATP7B'') [[جين]] کې ميوټېشن رامېنځ ته شي. د دغه غيرنورمال جين يوه لمېسه د ۱۰۰ وګړو نه په ۱ کې وي چې له ځانه ناروغې نښې نښانې نه څرګندوي او همدغه کسان د دغه جين وړونکي وي. کله چې يو ماشوم همدا جين د خپل مور او پلار، دواړو نه په ارثي ډول ترلاسه کړي، نو بيا همدا ماشوم د وېلسن په ناروغۍ اخته کېږي چې په ناروغ کې د دغې ناروغۍ علايم د ۱۶ او ۲۰ کالونو د عمر تر مېنځ څرګندېږي. خو داسې پېښې هم رامېنځ ته شوي چې تر دې زړو او د پوخ عمر ناروغانو کې هم نښې نښانې ښکاره شوي. په ۱۰۰۰۰۰ وګړو کې د وېلسن ناروغۍ د پېښېدو شونتيا له ۱ نه تر ۴ وګړو پورې ښودل شوی.<ref name=Ala/> دغه ناروغي د لومړي ځل لپاره د يوه برتانيوي طبيب او د اعصابو څانګوال [[سامويل الېکسانډر کينير وېلسن]] (۱۸۷۸–۱۹۳۷) لخوا په ۱۹۱۲ ز. کال کې څرګندونه او پېژندنه وشوه چې بيا همدا ناروغي په همدې نوم ونومول شوه.<ref name=Wilson1912/>

== سرچينې ==
<references/>‎
