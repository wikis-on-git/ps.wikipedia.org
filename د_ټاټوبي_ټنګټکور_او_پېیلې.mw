<references />

== د ټاټوبي ټنګټکور او پېیلې ٬٬ د هېواد ساز، موسیقي، غږ، اواز او شعرونه،، ( and Poems Country Music, Musical Sounds ) ==
د افغانستان ساز یوه ګډ ټکی د لوروینې او غوره اړېکې د تربګنو، ټبرونو او ژبو سره لري، پښتو، دري، ازبیکي، پشه یي، نورستاني، ګوجر، بلوچي او ۲۴ نورې ژبې د ټاټوبي د ساز کښلې بڼه د ژبو لري او د ساز کښلې بڼه ( لیکل شوي، متن Text متن: سوره: موضوع، مضمون او درسي كتاب. ) اساسي سټه رغوي.
زموږ ټاټوبی د ساز بېلا بېل سبکونه او لهجې لري، له لرغونو پښتني وګړني پېیلو نېولې لکه : لنډۍ ، ټپې، ټېکۍ، مصرۍ، نیمکۍ لنډۍ، نیمکۍ ټپه، نیمکۍ ټېکۍ، نیمکۍ مصرۍ، لنډۍ اېزه، ټپه اېزه، ټېکۍ اېزه، مصرۍ اېزه، انګۍ، لنډکۍ، بګتۍ، کېسۍ (شبې)، پاړکۍ، کاکړۍ، نارې، بدلې، لوبې، سندرې، چاربیتۍ، سپينۍ (ازادې پېيلې)، کېسه ګۍ، د اتڼ غبرګۍ، درې څپېزۍ، څلور څپېزۍ، پېنځه څپېزۍ، شپږ څپېزۍ، اووه څپېزۍ، اته څپېزۍ، نهه څپېزۍ، لس څپېزۍ، هایکویۍ، پتۍ ( تي خورو اړوندې پېیلې)، مونډۍ ( سر پرېکړۍ)، انځورګۍ، کېنتوزۍ ( سانتۍ)، نامانېزۍ، زخۍ، بې تولۍ،  تولونجۍ، نا پښېلیزۍ، ناپېیلۍ او سلسلۍ. د پښتو ټول ګړني او لیکني پېیلو ۲۰۰ بېلابېلو کلبونو، له دري غزل او عربي غزل نېولې تر هندي راګونو پورې دود لري. د ساز ګامونه ( موسیقي قدمونه ) په لویه کې ډیاټونیک ( پرته له میکروټون ) څخه دي او تر دې نږدې پېر پورې څو غږګېزه او هارموني لوېدېځه بڼه د افغانستان په موسیقي باندې ډېر تاثیر نه دی اچولی.

د افغانستان ټول سازونه تر ډېره اټکله د لنډۍ ، ټپې، ټېکۍ، مصرۍ په بڼه ویل کېږي. 

تالبانو ترانه (چې تړاک، جګړې، بلواګرئ، سرخندنې او ربړوني ته د هڅوني په پار ویل کېږي، پرته له سندرې، پرته له سازه، پرته له میوزیکه، سویي ټنګټکوره، ترنم او ترانې په بڼه په سټوډیو ګانو کې وايي چې ډېری یې د ټاټوبي دودونو، کلتور او له ټولو اسلامې هېوادونو بېل بېلوالی لري؛ بل لورې ته دا هغه پېيلې نه دي چې ملایانو، مولویانو، خطیبانو، مفتیانو او شیخانو به د ادېنې او اخترونو په خطبه کې په درېځ باندې وایي، یا پر قبر، پر سترو ناستو کې ویلې) او د دري او فارسي ترانه چې ورته (  Melody, Song, Chorus ) په اېنګلېسي کې واي ( ٬٬ Melody: خوږه نغمه، غاړه لكه لغمانۍ، اهنګ، د اوازټيټوالی او لوړوالی.،، ، سندره Song, Carol :  د خوشالۍ بدله: تعريف كول: فدا كاري كول: ځارېدل ،، او ٬٬ Chorus: كورس ډله: په ننداره كې هغه ډله چه دنڅا او سندرو له پاره روزل شوې وي، په ګډه سندرې: د سندرې يوه برخه چې په ټاكلې دمه كې ويل كېږي.،،) دومره خوږوالی نه لري. 

فاروق افندي د افغانستان ترک اصله موسيقي پيژندونکی په دې باور درلود چې زموږ د سیمې په جغرافيوي پولو کې  هېڅ وګړني پېیله (فلکلوريک شعر) او ترانه د لنډيو غوندې د غاړو د پاللو تغزلي غنا او د خپلې د رښتيندويه او هيجان هستونکي ژبې له پلوه  دومره اوچت اولوت ځای نه لري.

ټاټوبي د ټنګټکور ټولې پېیلې د پښتو په لرغوني پېیل مېچه څپېزه خجېزه ټولواله ( چې له څلورګونو څپو  څخه به یې یا په هر څلور څپېز کې اوله څپه باندې زورنه وي، یا په هر څلور څپېز کې دوېیمې څپه باندې زورنه وي، یا په هر څلور څپېز کې درېیمې څپه باندې زورنه وي، یا په هر څلور څپېز کې څلورمې څپه باندې زورنه وي) په سټه روغې دي. 

     (Tone, Intonation) په هر ډول، غونډله ييز اهنګ چې کښته پورته او یا هوار یون وخوځون ومومي او خبرې او نا خبرې (انشائیه) یا امري غونډلې سره توپير وي، هممهال شعري اهنګ هم دی. ځکه شعر هم له غونډلو او له اړوند سره توپير وي، هممهال شعري اهنګ هم دی. ځکه شعر هم له غونډلو او له اړوند زورونو او اهنګونو سره تړاو لري.

خو کله چې شعر د موسیقۍ ډګر ته ور ګډېږي، نو بیا یې هغه زورنې ( خجونه) او اهنګونه نور له ژبني او شعري چار پېریال را وځي او ٬٬ موزیکل،، کېږي. په دې ترځ کې د دغه دواړو توکو نه اهنګونه بلل کېږي: کمزورې زورنې ته یې ټيټ اهنګونه وایې او اهنګونو ته یې لوړ اهنګونه او هغه بیا ٬٬ زېر او بمي: Pitch له پر له پسیوالي، ډېر پېښۍ او د ريږدا له پلوه له پراخوالي څخه منځ ته راځي، هر څومره چې پېښۍ یا تواتر شمېر زیات وي، غږ همغومره زیر او هر څومره چې لږ وي، غږ همغومره بم اوریدل کېږي. له بل پلوه که د رېږدا لمن هر څومره پراخه شي، غږ هغومره رسا او هر څومره چې لنډ تنګه شي، غږ هغومره نا رسا اوریدل کېږي.

      په دې توګه غږ یا زېر وي یا بم که منځنی، ولېدونکی یا جګېدونکی او داسې نور دي، اهنګ یا Intonation د زېر او بم یو ډول دی، دامانا کله چې د ګړهار په بهېر یا اوږدوکې د زېر او بمي پراختیا لمن د غونډلې په کچه وي هغه زیر او بمي اهنګ بلل کېږي، اهنګ په پښتو کې ژبني ارزښت لري، د سارې په توګه خبري او ناخبري غونډلې سره توپیر وي، د خبري هغې اهنګ ولېدونکی او د پوښتني هغې جګېدونکی ... . دی،،. غاړې ٬٬ لحنونه،،.

٬٬ غږېز تارونه: د سا (وچې) مرۍ په لوړه برخه کې حنجرې ( چنغړک) دواړه دننه دېوالونو ته څلورو یا دوو جوړو مرغېړیو ( عضلاتو) ځای نیولی دی چې له ډېرو ارتجاعي او نریو تارو څخه جوړ شوي دي. دغو تارو ته غږيز تارونه وايي، د غږونو د جوړیدو پر وخت سا هوا د حنجرې له تشې نه د غږېزو تارونو له منځه تېرېږي. 

     که د سا هوا د تېرېدو پر وخت چې د غږ زېږ لپاره پر کار ولېږي، غږېز تارونه په عادي بڼه وي، په بله وینا يوه له بله سره لرې وي، هوا له تارونو سره بې که کوم ټکره تېرېږي او تارونه نه رېږدي. نو داسې غږونه منځته راځي چې هېڅ راز بنګهار او موسقیت نه لري، دا راز اوازونو ته ٬٬ ناغږن اوازونه،، وايې. که د غږ د زېږ پر وخت غږیز تارونه سره نږدې راوړل شي، په بله وینا، د حنجرې تشه سره ورشي او د هغو مرغېړي سره راکېښکل شي، په دې توګه سا هوا تارونه پر رېږدا راوړي او داسې غږونه رامنځته کېږي چې بنګهار او موسقیت لري، دا راز اوازونو ته ٬٬ غږن اوزونه ،، وایې. داچې ټول پښتو خپلواک اوازونه د پيدایښت پر وخت غږېز تارونه رېږدوي، نو له دې کبله ټول غږن او خواږه دي،، ( محمد رحیم، ۱۳۴۹ ل، ۵۲ چوپړی)،  

له دې سره سره پرته له خبرو او پېیلو یا یوازې د تش ساز په بڼه هم شتون لري لکه (رېپراټور).
