[[دوتنه:سيد بهاوالدين مجروح.jpg|250px|بټنوک|سيد بهاو الدين مجروح]]
[[دوتنه:سيد بهاؤالدين مجروح.jpg|250px|بټنوک|سيد بهاو الدين مجروح]]
'''ډاکټر سيد بهاؤالدين مجروح''' (۱۲ د فبروري، ۱۹۲۸ ز. - ۱۱ د فبروري، ۱۹۸۸ ز.) ''(په انگرېزي: Sayed Bahauddin Majroh)'' يو افغان فيلسوف، شاعر، اديب، ديپلومات او سياستپوه وه. 

== مخينه ==
بهاودين مجروح د [[سيد شمس الدين مجروح]] زوى و، چې په ۱۹۲۸زېږيز کال د فبرورۍ په ۱۲مه نيټه د کنړ ولايت د اسمار ولسوالۍ د شينکوړک د کلي په يوه روحاني کورنۍ کې زېږېدلې دى.

== زده کړې ==
لومړنۍ ښوونې يې د شينکوړک د کلي په جومات کې پېل او سرته ورسولې. له څه مودې وروسته کابل ته دخپل پلار سره ولاړ او د ديارلس کلنۍ په عمر د استقلال لېسې په څلورم ټولگي کې شامل شو. په ۱۹۵۰زېږيز کال ددغې لېسې د ادب او فلسفې له څانگې څخه په لومړۍ درجه فارغ او د هغه وخت ددولت لخوا د لوړو تحصيلاتو لپاره فرانس ته ولېږل شو. د ۱۹۵۲ز تر ۱۹۵۸ز کال پورې د پاريس په سوربن او بيا د (مونټ پليه) په پوهنتو کې خپل لوړ تحصيلات د روحياتو او فلسفې په څانگه کې د مافوق لسان تر درجې سرته ورسول. په همدې دوره کې يې وکړاى شوه چې د الماني ا و انگړېزي ژبو ادبيات په غربي الماني او انگلستان کې سرته ورسوي.

== دندې ==
کله چې په ۱۹۵۸ز کال کې خپل هېواد ته راستون شو نو په همدغه کال د کابل پوهنتون د ادبياتو د پوهنځي ښوونکی او بيا رييس شو. پوهاند مجروح خپل ټول ژوند د پوهې په خدمت کې تېرکړ. هغه د افغانستان په ځينو نورو رسمي دندو هم پاتې شوی چې د دغو دندو له ډلې د پارلمان غړی او د کابل او کاپيسا ولايتونو ولسوال، همداراز له ۱۹۵۰ ز. تر ۱۹۷۳ ز. پورې هغه په مصر کې د افغانستان سفير پاتې شوی.  د ژوند په وروستيو کلو کې چې کله پاکستان کې مهاجر شو نوخپل علم او قلم يې د مجاهدو او مهاجرو په خدمت کې په کار واچاوه

== مړينه ==
[[دوتنه:SAID SHAMSUDIN MAJROH.jpg|کيڼ|250px|بټنوک|د سيد بهاوالدين مجروح هديره]]
کله چې مجروح په پېښور کې کډوال و او خپل فرهنگي کارونه يې مخ ته بېول نو په دې وخت کې د سخت دريځو مجاهدينو او د پاکستان د څارگرې ادارې [[آی اېس آی|آی اس آی]] نظر ورباندې و. د ده فرهنگي کارونه چې د کډوالو مهاجرو په منځ کې د يوې ملي روحيې پياوړی کول و، د پاکستان د استخباراتي کړيو په وړاندې يو لوی گواښ و، چې هغوی هېڅکله نه غوښتل چې په پېښور کې مېشت افغانان د ملي روحيې او هېوادپالنې له ارزښتونو برخمن شي نو په همدې ترڅ کې هغوی د نورو جهادي تروريستي کړيو سره يوځای د سيد بهاوالدين مجروح په وړاندې پلان جوړ کړ او د ۱۹۸۸ز. کال د فبرورۍ په ۱۱مه نېټه د جمعې په شپه چې کله سيد بهاوالدين مجرو له خپل دفتر نه راوواته د وسله والو لخوا وويشتل شو او هماغلته ځای پر ځای په شهادت ورسېده.

== ليکلي آثار ==
# اژدهای خودي 
# ځانځاني ښامار 
# د جبر او اختيار ډيالکټيک
# د اجتماعي احساس د الفرد ادلر په روانشناسۍ کې د ماسټرۍ تيزېس
# د ځان تربيه زموږ په روانشناسۍ
# دشمن را بشناسېد
# صوفي او نوې دنيا
# زردشت ووييل داسې
# پيام صوفي بت شکن به بت پرستايي قرن ۲۰
# بودا چنين گفت
# سيد جمال الدين و برخورد شرق و غرب
# منازل السايرين يا صد ميدان حکيم سنايي
# نا اشنا سندرې
# [http://184.73.243.18:8080/jspui/bitstream/123456789/1133/1/azu_acku_pamphlet_ds354_m35_1989_w.pdf Afghan Intellectuals in Exile: Philosophical & Psychological Dimentions<br> (افغان پوه اندي په جلاوطنۍ کې: فلسفي او ساپوهنيز ابعاد)]

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B3%D9%8A%D8%AF_%D8%A8%D9%87%D8%A7%D9%88%D8%A7%D9%84%D8%AF%D9%8A%D9%86_%D9%85%D8%AC%D8%B1%D9%88%D8%AD د سيد بهاوالدين مجروح شعرونه]


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
