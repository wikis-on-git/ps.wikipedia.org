[[دوتنه:مجـروح.png|بټنوک|سيد بهاوالدين مجروح يو افغان فيلسوف و]]
[[دوتنه:مـجروح.png|بټنوک|سيد بهاوالدين مجروح يو افغان فيلسوف و]]
[[دوتنه:سيد بهاوالدين مجروح.jpg|بټنوک|سيد بهاو الدين مجروح]]
[[دوتنه:سيد بهاؤالدين مجروح.jpg|بټنوک|سيد بهاو الدين مجروح]]
'''ډاکټر سيد بهاؤالدين مجروح''' (زوکړه د ۱۹۲۸ ز کال د فبرورۍ ۱۲ -مړينه د ۱۹۸۸ ز کال د فبرورۍ ۱۱) ''([[انگرېزي ژبه|په انگرېزي]]: Sayed Bahauddin Majroh)'' يو [[افغان]] [[فيلسوف]]، [[شاعر]]، اديب، ديپلومات او [[سياستپوه]] وو. 

== مخينه ==
سيد بهاودين مجروح د [[سيد شمس الدين مجروح]] زوى وو، چې د ۱۹۲۸ زېږيز کال د فبرورۍ پر ۱۲ مه نېټه د [[کونړ ولايت]] د [[اسمار]] ولسوالۍ د شينکوړک د کلي په يوه روحاني کورنۍ کې زېږېدلې دى.

== زده کړې ==
لومړنۍ زده کړې يې د شينکوړک د کلي په جومات کې پېل او سرته ورسولې. له څه مودې وروسته کابل ته د خپل پلار سره ولاړ او د ۱۳ کلنۍ په عمر د استقلال لېسې په څلورم ټولگي کې شامل شو. پر ۱۹۵۰ زېږيز کال د دغې لېسې د ادب او فلسفې له څانگې څخه په لومړۍ درجه فارغ او د هغه وخت د دولت له خوا د لوړو زده کړو لپاره فرانسې ته ولېږل شو. خپلۍ لوړې زده کړې يې د ۱۹۵۲ ز تر ۱۹۵۸ ز کال پورې د [[پاريس]] په سوربن او بيا د (مونټ پليه) په [[پوهنتون]] کې  د روحياتو او فلسفې په څانگه کې د مافوق لسان تر درجې پورې پای ته ورسولې. په همدې دوره کې يې وکړاى شو چې د الماني ا و انگړېزي ژبو ادبيات په غربي الماني او [[انگلستان]] کې سرته ورسوي.

== دندې ==
کله چې سيد بهاودين مجروح پر ۱۹۵۸ ز کال خپل [[هېواد]] ته راستون شو نو په همدغه کال د [[کابل پوهنتون]] د ادبياتو د پوهنځي ښوونکی او بيا رييس شو. پوهاند مجروح خپل ټول ژوند د پوهې په خدمت کې تېرکړ. هغه د [[افغانستان]] په ځينو نورو رسمي دندو هم پاتې شوی چې له دغو دندو څخه يې ځينې د پارلمان غړيتوب، د کابل او کاپيسا ولايتونو ولسوال، همداراز له ۱۹۵۰ ز. تر ۱۹۷۳ ز. پورې په [[مصر]] کې د افغانستان د سفير دنده وه. د ژوند په وروستيو کلو کې چې کله [[پاکستان]] کې مهاجر شو نو خپل علم او قلم يې د مجاهدو او مهاجرو په خدمت کې په کار واچاوه. 

پوهاند مجروح د افغانستان راتلونکي په اړه، چې کډوال څه غواړي، د نظرپوښتنې يوه سروې ترسره کړه. د دغې سروې د نورور پوښتنو په څنگ کې دا چې افغانان څوک د افغانستان د ملي مشر په توگه غواړي، د څينو پوښتنو ځوابونه دا وو:
- ظاهرشاه پخوانی پادشاه                                                  71.65%
- اسلامی نظام                                                             12.50%
- افغان مسلمان                                                           10.30%
- جهادی قوماندانان لکه مسعود، عبدالحق، فريد، حقانی                         1.75%
- تنظيمی سياسي مشران لکه پير گيلاني، [[مولوی محمد نبی]]،
[[برهان الدين ربانی]]، گلبدين حکمتيار                                     0.45%
نه پوهيږم                                                                 3.35%

دا سروې د افغان اطلاعاتي مرکز په انگليسي ژبې مياشتنۍ خپرونې د ۱۹۸۷ زېږدي کال د [[جولای]] په گڼه کې  خپره شوه. ددغې سروې په بهير کې د افغانستان د ټولو قومونو او د ښځو په گډون له [[چترال]] نه تر کوټې پورې ۲۰۰۰ کډوال پوښتل شوي ول. دغې معياري سروې د [[نړۍ]] په ټولو رسنيو کې داسې پراخ غبرگون وموند چی نړيوال ذهنيت يې د [[پاکستان]] د څارگرۍ (استخباراتو) په لاس جوړ شويو تنظيمونو په اړه بدل کړ او په سياسي ډگر کې يې د مهاجرينو د استازېولې حيثيت له لاسه ورکړ. هره ورځ له نړيوالو رسنيو د افغان اطلاعاتي مرکز د سروې تکرار او د يوې باوري سرچينې په توگه د افغان اطلاعاتي مرکز حواله ورکول د پاکستان د پوځي څارگرۍ او د هغوی د تنظيمي مرييانو د داسې غوسې او غضب لامل شو چې شپږ مياشتې وروسته يی پوهاند مجروح په خپل دوتر کې په شهادت ورسوه. 

پوهاند مجروح ته د فرانسی، سويس، انګلستان، امريکا او د نړی اکثره لوی پوهنتونونو او اکادميک مرکزونو د استادۍ پيشنادونه وکړل خو مجروح صاحب يو هم نه قبلولو او ويل به يی چی «ما ددی غريب اولس په پيسو تحصيل کړی، اوس دوی ماته ضرورت لری زه څنګه کولی شم چی د تيښتی لار ونيسم او دا اولس پدی سخت وخت کی پريږدم او يواځی خپل سر او خپله کورنۍ خوندی کړم، زه ددی اولس بچی يم هر څه چی پدوی راځی په ما  دی هم راشی، زه به دا حقايق وايم که سر می هم پدی مقدصه لار کی لاړ شی د وياړ ځای دی، غير د الله(ج) د بل چا نويريږم»، پوهاند مجروح به دا خبری په داسی حال کی کولی چی د استخباراتو او د هغو د نوکرو تنظيمی افراطيان شفاهی او ليکلی تهديدونه په منظم ډول ده ته روان وو خو ده به دا ټول تهديدونه د کورنۍ او دوستانو نه پټ ساتل، د امريکا او د نورو لويديزو هيوادو سفيرانو په وار وار پوهاند مجروح د ورپيښ تهديد نه خبر کړی ؤ او د پاکستان نه د وتلو امکانات ورته برابر کړل خو ده دا ټول رد کړل او خپلی مبارزی ته يی دوام ورکړ، د حقاقيقو د ښکاره کولو په لار کی  د هيڅ چا زور ته تسليم نشو تر څو چی خپل سر د خدای او وطن په لار کی قربان کړ 


== ليکلي آثار يې ==
# اژدهای خودي 
# ځانځاني ښامار 
# د جبر او اختيار ډيالکټيک
# د اجتماعي احساس د الفرد ادلر په روانشناسۍ کې د ماسټرۍ تيزېس
# د ځان تربيه زموږ په روانشناسۍ
# دشمن را بشناسېد
# صوفي او نوې دنيا
# زردشت ووييل داسې
# پيام صوفي بت شکن به بت پرستايي قرن ۲۰
# بودا چنين گفت
# سيد جمال الدين و برخورد شرق و غرب
# منازل السايرين يا صد ميدان حکيم سنايي
# نا اشنا سندرې
# [https://archive.org/details/azu_acku_pamphlet_ds354_m35_1989 Afghan Intellectuals in Exile: Philosophical & Psychological Dimentions<br> (افغان پوه اندي په جلاوطنۍ کې: فلسفي او ساپوهنيز ابعاد)]

== مړينه ==
[[دوتنه:SAID SHAMSUDIN MAJROH.jpg|کيڼ|250px|بټنوک|د سيد بهاوالدين مجروح هديره]]
کله چې مجروح په [[پېښور]] کې کډوال وو او خپل فرهنگي کارونه يې مخ ته بېول نو په دې وخت کې د سخت دريځو مجاهدينو او د پاکستان د څارگرې ادارې [[آی اېس آی|آی اس آی]] نظر ورباندې وو. د ده فرهنگي کارونه چې د کډوالو مهاجرو په منځ کې د يوې ملي روحيې پياوړی کول وو، د پاکستان د استخباراتي کړيو په وړاندې يو لوی گواښ وو، چې هغوی هېڅکله نه غوښتل په پېښور کې مېشت افغانان د ملي روحيې او هېوادپالنې له ارزښتونو برخمن شي. په دې ترڅ کې هغوی د نورو جهادي تروريستي کړيو سره يوځای د سيد بهاوالدين مجروح په وړاندې پلان جوړ کړ او د ۱۹۸۸ ز. کال د فبرورۍ په ۱۱ مه نېټه د جمعې په شپه چې کله سيد بهاوالدين مجروح له خپل دفتر نه راووات د وسله والو لخوا وويشتل شو او هماغلته ځای پر ځای په شهادت ورسېد.

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B3%D9%8A%D8%AF_%D8%A8%D9%87%D8%A7%D9%88%D8%A7%D9%84%D8%AF%D9%8A%D9%86_%D9%85%D8%AC%D8%B1%D9%88%D8%AD د سيد بهاوالدين مجروح شعرونه]


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
