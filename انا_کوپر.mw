'''انا جولیا هیووډ کوپر''' (د ۱۸۵۸ کال د اګسټ ۱۰مه – د ۱۹۶۴ کال د فبرورۍ ۲۷مه) یوه امریکايۍ لیکواله، روزونکې، ټولن‌پېژندونکې، ویناواله، د تور پوستانو د ازادۍ فعاله او د متحدو ایالتونو په تاریخ کې یوه وتلې افریقايي‌الاصله امریکایۍ عالمه وه.

کوپر په ۱۸۵۸ کال کې د غلامۍ په حالت کې وزیږېده. د نړیوالې کچې زده‌کړې یې وکړې او په علمي او ټولنیزو محفلونو کې یې د ځواک او برم ادعا وکړه. په ۱۹۲۴ کال کې یې د تاریخ په برخه کې له «سوبن پاریس» پوهنتون څخه دوکتورا ترلاسه کړه. کوپر څلورمه افریقايي‌الاصله امریکایۍ ښځه وه چې د دوکتورا سند یې واخیست. اغلې کوپر د واشنګټن ډي سي د افریقايي‌الاصله امریکايانو د ټولنې یوه مخکښه غړې او د الفا کوپا الفا ټولنې غړې هم وه.<ref name="www2.oberlin.edu">{{Cite web|url=http://www2.oberlin.edu/external/EOG/History322/AnnaJuliaCooper/AnnaJuliaCooper.htm|title="This Scholarly and Colored Alumna": Transcriptions of Anna Julia Cooper's Correspondence with Oberlin College|website=www2.oberlin.edu|access-date=2019-04-18}}</ref><ref name=":1">{{Cite book|last=Evans|first=Stephanie Y.|url=https://muse.jhu.edu/book/17450|title=Black Women in the Ivory Tower, 1850–1954: An Intellectual History|date=2008|publisher=University Press of Florida|isbn=978-0-8130-4520-7|language=en}}</ref><ref>{{Cite book|title=The Portable Nineteenth-Century African American Women Writers|publisher=Penguin|year=2017|isbn=9780143105992|editor-last=Robbins|editor-first=Hollis|editor-link=Hollis Robbins|location=New York|pages=414|oclc=951070652|editor-last2=Gates|editor-first2=Henry Louis, Jr.|editor-link2=Henry Louis Gates Jr.}}</ref>

کوپر د ټولنیزو علومو په برخو په ځانګړي ډول په ټولن‌پېژندنه کې ښکېله وه. لومړنی کتاب یې «له سوېله یو غږ: له سوېل څخه د یوې تور پوستې ښځې له‌خوا» نومېده چې د تور پوستي فیمینېزم لومړنۍ چیغه بلل کېږي او کوپر ته «د تور فیمینېزم مور» لقب ورکوي.<ref>{{Cite web|url=http://libarts.hamptonu.edu/sociology/founders.cfm|title=Foundations of African-American Sociology|publisher=Hampton University|website=Hampton University Department of Sociology|access-date=March 5, 2017|archive-url=https://web.archive.org/web/20170306033303/http://libarts.hamptonu.edu/sociology/founders.cfm|archive-date=March 6, 2017|url-status=dead}} From {{citation|author=Melvin Barber|author2=Leslie Innis|author3=Emmit Hunt|title=African American Contributions to Sociology}}</ref>

== ژوندلیک ==

=== زده‌کړې ===
په ۱۸۶۸ کال کې چې کوپر ۹ کلنه وه، تحصیلي بورس یې ترلاسه کړ او په «رالي» کې یې په نوي جوړ شوي ښوونځي او مؤسسه «سنټ اګوسټین» کې زده‌کړې پیل کړې. دغه ښوونیزه مؤسسه د کلیسا له‌خوا په دې موخه جوړه شوې وه چې د غلامانو او د هغوی د کورنیو د زده‌کړو لپاره ښوونکي وروزي. کشیش «برنټون» له کوپر سره د لګښتونو د مرستې لپاره هغې ته د تحصیلي بورس وړاندیز وکړ. د کوپر د ژوندلیک لیکوال «مارک ګیلز» وايي: "په سنټ اګوسټین کې د زده‌کړو کچې له ابتدايي څخه تر لېسې پورې بېلابېلې وې چې د سوداګریزو مهارتونو زده‌کړې هم په کې شاملې وې." په سنټ اګوسټین کې د ۱۴ کلنو تحصیلاتو په جریان کې کوپر ځان د یوې ځیرکې زده‌کړیالې په توګه ثابت کړ چې هم یې په هنرونو کې خپله وړتیا وښوده او هم یې د ریاضیاتو او ساینس په څېر په تحلیلي برخو کې. دې چې کوم مضامین لوستل هغه «لاتین، فرانسوي او یوناني» ژبې، د انګلیسي ژبې ادبیات، ریاضیات او ساینسي علوم وو. که څه هم ښوونځي د ښځو لپاره یوه جلا برخه لرله چې «د ښځو کورس» نومېده او دولت په لوی لاس ښځې په لوړو کورسونو کې له زده‌کړو څخه را ګرځولې، کوپر د خپلو تحصیلي وړتیاوو په ښودلو سره د هغو ځانګړو کورسونو د لوستلو لپاره مبارزه وکړه چې یوازې د نرینه‌وو لپاره وو. په دې دوره کې د سنټ اګوسټین د زده‌کړو ټینګار پر دې و چې ځوان نرینه د منسټرانو یا راهبانو په توګه وروزي او په څلور کلنو پوهنتونونو کې یې لوړو زده‌کړو ته چمتو کړي. په دې کې یو کس «جورج کوپر» و چې وروسته یې له دې سره واده وکړ، خو تر واده یوازې دوه کاله وروسته مړ شو.<ref>{{Cite web|url=http://www.episcopalarchives.org/Afro-Anglican_history/exhibit/leadership/cooper.php|title=Anna Julia Cooper, 1858-1964|date=2008|website=The Church Awakens: African Americans and the Struggle for Justice|publisher=The Archives of the Episcopal Church DFMS/PECUSA|access-date=August 26, 2016}}</ref><ref name="Geni">{{cite web|title=George Washington Cooper|url=https://www.geni.com/people/George-Haywood/6000000032271540186|access-date=December 27, 2018|year=2015|publisher=[[Geni.com|Geni]]}}</ref><ref>{{cite web|title=Anna J. Cooper 1858-1964|author=North Carolina Department of Cultural Resources|access-date=December 26, 2018|url=http://www.ncmarkers.com/Markers.aspx?MarkerId=H-119|author-link=North Carolina Department of Cultural Resources}}</ref><ref>{{Cite book|title=A Woman of Courage: The Story of Anna J. Cooper|last=Martin-Felton|author-link=Zora Martin-Felton|first=Zora|publisher=Education Department, Anacostia Neighborhood Museum of the Smithsonian Institution|year=2000|location=Washington|pages=14|oclc=53457649}}</ref><ref name="Giles">{{cite journal|last=Giles|first=Mark S.|title=Special Focus: Dr. Anna Julia Cooper, 1858–1964: Teacher, Scholar, and Timeless Womanist|journal=The Journal of Negro Education|date=Fall 2006|volume=75|issue=4|pages=621–634|jstor=40034662}}</ref>

کوپر د خپلې علمي وړتیا له امله وکولای شول چې د کوچنیو ماشومانو لپاره د خصوصي ښوونکې په توګه کار وکړي او دغه کار مرسته ورسره وکړه چې د خپلو زده‌کړو لګښتونه هم چمتو کړای شي. اغلې کوپر د زده‌کړو تر بشپړولو وروسته په دې مؤسسه کې د روزونکې په توګه پاتې شوه. په ۱۸۸۳-۱۸۸۴ ښوونیز کال کې یې د لاتیني او یوناني ژبو ادبیات، معاصر تاریخ، د لوړې کچې انګلیسي او موسیقي تدریس کړل. په ۱۸۸۴-۱۸۸۵ کال کې د علمي کادر په نوملړ کې نه ده شامله شوې، خو په ۱۸۸۵-۱۸۸۶ کال کې «د لاتیني او یوناني ژبو د ادبیاتو، بلاغات او نورو مضامینو» د ښوونکې په توګه په کې شامله شوې ده. د مېړه ژر مړینې هم ښايي د تدریس لپاره د اغلې کوپر له وړتیاوو سره مرسته کړې وي. که متاهله پاتې شوې وای، ښايي د کور د کارونو لپاره له پوهنتونه را ګرځېدلې وای.<ref>{{Cite book|url=https://archive.org/stream/catalogueofstaug18821899|title=Catalogue of St. Augustine's Normal School, 1882–99|date=1899|website=Internet Archive|access-date=March 23, 2016|publisher=Raleigh (N.C.): St. Augustine's Normal School and Collegiate Institute}}</ref>

اغلې کوپر د خپل مېړه تر مړینې وروسته په اوهایو کې «اوبرلین کالج» ته شامله شوه. دلته یې هغه تحصیلي کورس ولوست چې د نرینه‌وو لپاره ځانګړی شوی و او په ۱۸۸۴ کال کې ترې فارغه شوه. کالج هر زده‌کړیال ته د درېیو ټولګیو د لوستلو اجازه ورکړې وه، خو دې هڅه کوله چې د درېیو پر ځای څلور ټولګي واخلي. اوبرلین د موسیقۍ په خاطر مشهور و او اغلې کوپر هم د همدې لپاره هلته ورغله، خو څنګه یې چې غوښتل هغسې یې د پیانو په ټولګیو کې ګډون ونه‌کړای شو. په ټولګیوالو کې یې نورې تور پوستې ښځې «ایډا ګیبس» چې وروسته یې نوم «هانټ» شو او «مري چرچ ټرل» هم وې. اغلې کوپر په اوبرلین کې د «LLS» غړې هم وه. دا د ښځو لپاره د هغو دوو ادبي ټولنو له ډلې وه چې منظم پروګرامونه یې لرل، مشهورو ویناوالو به ویناوې په کې کولې او سندرغاړي ورته راتلل. کوپر په «ویلبرفورس» کالج کې تر لنډو زده‌کړو وروسته په ۱۸۸۵ کال کې بېرته «سنټ اګوسټین» ته را وګرځېده. بیا اوبرلین ته لاړه او په ۱۸۸۸ کال کې یې د ریاضیاتو په برخه کې ماسټري وکړه. په ماسټرۍ سره کوپر د لومړنیو دوو تور پوستو له ډلې شوه چې د ماسټرۍ سند یې واخیست. بله ښځه «مري چرچ ټرل» وه چې په همدغه کال یې ماسټري کړې وه. په ۱۸۹۰-۱۸۹۱ کلونو کې یې «د ښځو د لوړو زده‌کړو» په اړه یوه مقاله خپره کړه چې په لرغونو ادبیاتو کې د ښځو د امتیاز په اړه وه، دې په خپلو بېلګو کې سقراط او سافو ته اشارې کړې وې او زده‌کړو ته یې د لاسرسي په اړه خپلې لېوالتیاوې څرګندې کړې وې چې د دې را وروسته مسلکي مخینه یې وښوده.<ref name="Dyson">{{cite news|title=Mrs. Anna J. Cooper|first=Zita E.|last=Dyson|date=2017|orig-year={{Circa}} 1931|url=https://dh.howard.edu/cgi/viewcontent.cgi?article=1006&context=ajc_bio}}</ref><ref name=":0">{{Cite book|title=From Slavery to the Sorbonne and Beyond: The Life and Writings of Anna J. Cooper|last=Gabel|first=Leona|publisher=Smith College|year=1982|isbn=0-87391-028-1|location=Northampton, Massachusetts|pages=19}}</ref><ref name="Dyson2">{{cite news|title=Mrs. Anna J. Cooper|first=Zita E.|last=Dyson|date=2017|orig-year={{Circa}} 1931|url=https://dh.howard.edu/cgi/viewcontent.cgi?article=1006&context=ajc_bio}}</ref>

=== مړینه ===
کوپر د ۱۹۶۴ کال د فبرورۍ میاشتې په ۲۷مه نېټه د په واشنګټن ډي سي کې د ۱۰۵ کلونو په عمر مړه شوه. د یادګار مراسم یې د شمالي کارولینا په «رالي» سیمه کې په «سنټ اګوسټین» کالج کې ترسره شول. دا هغه ځای و چې خپل علمي فعالیتونه یې په کې پیل کړي وو. اغلې کوپر د «رالي» ښار په هدیره کې د خپل مېړه تر څنګ خاورو ته وسپارل شوه.

== سرچینې ==
