سکايپ (په انګرېزي کې: Skype) د کمپيوټر يو سافټوېر يا پروګرام دى، چې کارکوونکي يې کولاى شي له خپل مقابل لوري سره د د غږ او تصوير تماس ونيسي، دغه راز ليکنۍ خبرې اترې يا چټ وکړي. دغه پروګرام په وړيا ډول له انټرنټ څخه ترلاسه کېدى شي. 

د دې تر څنګ د دې پروګرام کارکوونکي کولاى شي په خپلو موبايل ټليفونونو کې هم دغه پروګرام وکاروي. په ځينو هېوادونو کې د دې پروګرام پر کارولو بنديز لګول شوى دى.

په ٢٠١٠ز کال کې سکايپ ٦٦٣ مليونه راجسټر شوي کاروونکي درلودل. د سکايت پر مرکزي دفتر په لوکزامبورک کې دى.

د ٢٠١١ز کال د مې په ١٠مه مايکروسافټ کمپنۍ ومنله چې د سکايپ مخابراتي خدمات به په ٨.٥ مليارده ډالره رانيسي. تر دې وروسته به د مايکروسافټ د يوې څانګې په توګه فعاليت لري.
