'''عجب خان اپريدی''' (په انګرېزي: ''Ajab Khan Afredi'') د غلام حيدر خان زوی په قوم [[اپريدی]] [[آدم خېل]] په اخور دره د بوستخیلو په کلي کې په ۱۲۴۵ کې زېږېدلی دغه تورزن او د لوړ همت خاوند په [[کوهاټ]] او [[کجرې]] کې يې په انګرېزۍ تاڼو حملې کړي دي او په ۱۳۰۶ش کال کې يې انګرېز خلاف د غزا اعلان وکړ پرنګي د تيرا دره محاصره کړه او توپخانې خوله يې د [[تيرا]] په لور وګرځوله د شيبو څخه يو شپه پرنګيان خبر شول چې عجب خان په کور کې نشته نو پروس نومي پرنګي ۱۹۱۲ ز کال د عجب خان په کور او کلي پوځي حمله وکړه وسله او درې تنه بنديان يې ترې بوتلل چې عجب خان خبر شو دوی واپس تللي وو نو خپلې کؤې يې د [[محمود آخونزاده]] په مرسته د اخور درې څخه برې تيرا ((ميدان)) ته بوتلی او بيا د شپې يې د نوموړي پرنګي په کور حمله وکړه پروس پټ شو ميستن ايلس يې وواژه او ښځه، لور يې ترې بوتلل او د هغې ناموس ته هېچا په بده سترګه و نه کتل ځکه چې په ناموس تجاوز په تېرا کې ډېر بد ګڼي او که دغه شی واقع شي نر او مرحوم غازي عجب خان آدم خېل ښځه دواړه مړه کوي. عجب خان اپريدی چې د تيرا په علاقه کې يې اوس د هغې په بدله بنديان خلاص کړل. هم د مېړانې او تورې غږ دی. انګرېزانو په هغې پسې ښځ نر سه او يو لوی افسر د اورکزو ځمکې ته رالېږلی وو چې ښځې پيدا او خلاصه شوه نو آدم خېل قوم يې پنځوس زره کلدارې جريمه عجب خان يې وروسته لدې د تيرا څخه په شړلو بدل کړ ځکه چې د ښخې معامله وه او د تيرا او د افغانستان تر منځ په سرحد کې څه موده اوسېد، او بيا وروسته افغانستان ته راغی او په مزارشريف کې ځمکه ورکړه، انګرېزانو په افغانستان ډېر فشار وارد کړ چې عجب خان د بين المللي قوانينو مطابق محاکمه کړی او په افغانستان پسې په اخبارو کې زاتې پروپاګنډې شروع او د افغانستان او انګرېزانو روابط ډېر خړ پړ شول او نژدی وچې جنګ واقع شوی وای خو افغانستان دولت او ملت سره ددومره فشارونو عجب خان انګرېزانو ته تسليم نه کړ بلکه ډير نوازش ئی ورکړ. 

دغه هم بايد ذکر شي چې عجب خان د افغانستان د استقلال په جګړه کې نه هېرېدونکي خدمتونه کړي او تر [[ټل]] او [[واڼه]] پری ئی دشپی له خوا د خوست په لار د افغاني لښکرو رهنمايي کړی او د ټل او واڼه لوی افسر اپريدي هغه ئی [[نادر خان غازي]] ته را واستاو د جګړې څخه يې لاس واخيست او په افغاني لښکرو کې سره د ډلی شامل شو. 

== مړينه ==
عجب خان اپريدي په ۱۳۴۰ ش کال کې په افغانستان کې د ۹۵ کلو په عمر وفات او خاورو ته ډېر په احترام وسپارل شو.


[[وېشنيزه:د افغانستان نوميالي]]
[[وېشنيزه:پښتانه]]
[[وېشنيزه:اتلان]]
