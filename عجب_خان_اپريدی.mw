[[دوتنه:عجب-خان-اپريدی.jpg|کيڼ|250px|بټنوک|عجب خان اپريدی]]
'''عجب خان اپريدی''' ''([[انگرېزي ژبه|په انگرېزي]]: Ajab Khan Afredi)'' ([[زوکړه]] ۱۲۴۵ لمريز لېږدي [[کال]] - [[مړینه]] ۱۳۴۰ ل ل کال) د [[افغانستان]] د خپلواکۍ يو نامتو مبارز او د خپلواکۍ د لارې د مبارزینو مشر وو. 

==مخينه== 
عجب خان اپريدی د غلام حيدر خان زوی، په قوم اپريدی آدم خېل، پر ۱۲۴۵ ل ل کال د اخور درې د بوستخېلو په کلي کې زېږېدلی دی. دغه تورزن او د لوړ همت خاوند په [[کوهاټ]] او [[کجرې]] کې په انگرېزۍ تاڼو بریدونه کړي دي او پر ۱۳۰۶ ل ل کال يې د انگرېز پرضد د غزا اعلان وکړ. پيرنگي د [[تيرا]] دره کلابنده کړه او د توپخانې خوله يې د تيرا په لور وگرځوله. له شپو څخه يوه شپه پيرنگيان خبر شول چې عجب خان په کور کې نشته نو پروس نومي پيرنگي پر ۱۹۱۲ ز کال د عجب خان په کور او کلي پوځي بريد وکړ؛ وسله او درې تنه بنديان يې ترې بوتلل. کله چې عجب خان له دغې پېښې خبر شو، هغوی واپس تللي ول، نو خپلې کؤې يې د [[محمود آخونزاده]] په مرسته د اخور درې څخه برې تيرا [[ميدان]] ته بوتلې او بيا يې د شپې د نوموړي پيرنگي په کور بريد وکړ، پروس پټ شو، ميستن ايلس يې وواژه او ښځه، لور يې ترې بوتلل او د هغې ناموس ته هېچا په بده سترگه ونه کتل، ځکه چې په ناموس تېری په پښتنو کې يو ډېر بد کړن گڼل کېږي. که دغه شی واقع شي نر او مرحوم غازي عجب خان آدم خېل ښځه دواړه مړه کوي. 

عجب خان اپريدی اوس د تيرا په سيمه کې د هغې په بدله بنديان خلاص کړل. هم د مېړانې او تورې غږ دی. انگرېزانو په هغې پسې ښځ نر سه او يو لوی افسر د اورکزو ځمکې ته رالېږلی وو چې ښځې پيدا او خلاصه شوه نو آدم خېل قوم يې پنځوس زره کلدارې جريمه عجب خان يې وروسته لدې د تيرا څخه په شړلو بدل کړ ځکه چې د ښخې معامله وه او د تيرا او د [[افغانستان]] تر منځ په سرحد کې څه موده اوسېد، او بيا وروسته افغانستان ته راغی او په مزارشريف کې ځمکه ورکړه، انگرېزانو په افغانستان ډېر فشار وارد کړ چې عجب خان د بين المللي قوانينو مطابق محاکمه کړی او په افغانستان پسې په اخبارو کې زاتې پروپاگنډې شروع او د افغانستان او انگرېزانو روابط ډېر خړ پړ شول او نژدی وچې جنگ واقع شوی وای خو افغانستان دولت او ملت سره ددومره فشارونو عجب خان انگرېزانو ته تسليم نه کړ بلکه ډير نوازش ئی ورکړ.

دغه هم بايد ذکر شي چې عجب خان د افغانستان د استقلال په جگړه کې نه هېرېدونکي خدمتونه کړي او تر [[ټل]] او [[واڼه]] پری ئی دشپی له خوا د خوست په لار د افغاني لښکرو رهنمايي کړی او د ټل او واڼه لوی افسر اپريدي هغه ئی [[نادر خان غازي]] ته را واستاو د جگړې څخه يې لاس واخيست او په افغاني لښکرو کې سره د ډلی شامل شو.

== مړينه ==
عجب خان اپريدي په ۱۳۴۰ ش کال کې په افغانستان کې د ۹۵ کلو په عمر وفات او خاورو ته ډېر په احترام وسپارل شو.
==اخځونه==
#http://www.afghanan.net/heroes/ajabkhan.htm

[[وېشنيزه:د افغانستان نوميالي]]
[[وېشنيزه:پښتانه]]
[[وېشنيزه:اتلان]]
