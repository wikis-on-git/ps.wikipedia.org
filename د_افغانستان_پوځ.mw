[[File:Afghan National Army.jpg|thumb|د افغانستان ملي پوځ]]
[[File:Afghan National Army emblem.png|thumb|د افغانستان ملي پوځ]]

'''د افغانستان پوځ''' چې د افغانستان د ملي پوځ او د افغانستان د ملي پوځ د هوايي ځواک، او پوځي ملېشو نه جوړ شوی د افغانستان دفاعي پوځي قوه ګڼل کېږي. دا چې افغانستان يو غرنی هېواد دی او په غرونو کې راګير دی نو افغانستان هېڅ کوم سمندري ځواک نه لري. د نيويارک ټايمز د ورځپاڼې له قوله، د افغانستان پوځ له ۹۰۰۰۰ کسيزه افسرانو او د ملي پوليسو له ۸۰۰۰۰ کسيزه افسرانو نه جوړه شوې قوه ده.<ref name="U.S. Plans Vastly Expanded Afghan Security Force "/>

افغانستان له ۱۷۰۰ کالونو نه پخوا، د افغانستان د هېواد د جوړېدو دمخه هم د پوځي ځواک خاوند ؤ. د ۱۷۰۰ ز. او ۱۸۰۰ ز. کالونو تر مېنځ، د افغانستان پوځ په لوېديځ کې د پارس د امپراتورۍ او په سوېل ختيځ کې د برتانيوي هند سره په ګڼ شمېر جګړو کې ښکېل ؤ. د افغانستان اوسمهاله نوی پوځ د لومړي ځل لپاره په ۱۸۸۰ ز. کالونو کې منظم ترتيب شو، دا هغه وخت ؤ چې د افغانستان واکمن امير عبدالرحمن خان ؤ. تر دې وروسته بيا د امان الله خان پاچا د پاچاهۍ په وختونو کې د افغانستان ملي پوځ عصري شو او تر دې وروسته د ظاهر شاه پاچا د واکمنۍ پر مهال له ۱۹۳۳ ز. نه تر ۱۹۷۳ ز. کال پورې د افغانستان پوځ په موډرنو وسلو او جګړه ايزو اوزارو سمبال شو. د کمونيستانو د حکومت په وختونو کې د افغانستان پوځ د حکومت پلوه سرتېرو او د مجاهدينو تر مېنځ ووېشل شو او آن په ۱۹۹۱ ز. کال کې يو داسې مهال هم ؤ چې د افغانستان پوځ په بېلابېلو جهادي ګوندونو او تنظيمونو کې منحل شو چې همدا پخپله د پخواني ولسمشر ډاکټر نجيب الله د حکومت د راپرزېدو سبب شو او مجاهدين د واک خاوندان شول. د مجاهدينو د واکمنۍ وروسته کله چې طالبان پر واک راغلل نو بيا هغوی د اسلامي شريعت پر بنسټ د نوي پوځي ځواک بنسټ کېښوده.


== سرچينې ==
<small>
{{reflist|2}}
</small>

[[وېشنيزه:پوځ]]

[[bn:আফগানিস্তানের সামরিক বাহিনী]]
[[en:Military of Afghanistan]]
[[ru:Вооружённые силы Афганистана]]
[[zh:阿富汗军事]]
