'''برېمن''' (الماني: ''Freie Hansestadt Bremen''، انګرېزي: ''Bremen'') د [[المان]] یو ايالت دی.<ref>http://www.dw-world.de/dw/article/0,,4262613,00.html</ref>

پداسي حال کي چي د بندري ښار، برېمن د اوسېدونکو شمېر ۶۶۰۰۰۰ دی، دغه د المان تر ټولو کوچنی ولايت دی. د بندري ښارونو د غړي ښارپه توګه د برېمن تجاران ډېر بډايه سوي وه. د ښار د خپلواکۍ سمبول هغه مجسمې ته ويل کيږي چي لس متره جګه ده او د ډبريز رولانډ نوم لري. د برېمن دغه نخښه تر اوسه پوري لا د ښار په مينځ کي ولاړه ده.

==دوه ښارونه برېمن او برېمرهافن==
د برېمن په ايالت کي د [[برېمن (ښار)|برېمن]] تر څنګ د [[برېمر هافن]] ښار هم شامل دی، کوم چي د برېمن په شمال کي په ۶۰ کلومترۍ واقع دی او په شمالي بحيره يو بندر لري. د ښارونو ګډه ښاروالي په برېمن کي ده. برېمر هافن د [[هامبورګ]] وروسته د المان تر ټولو مهم بندري ښار او پدې توګه د هيواد د اقتصاد لپاره دويم مهم ښار دی. 

==د اقتصاد لپاره اهم بندر==
په برېمن کي هر څلورم وګړی د بندر په برکت روزګار لري. د دغه ايالت د اقتصاد لپاره پخوا د کښتۍ جوړونې او اوسپنې صنعت ډېر مهم و خو اوس دغو څانګو خپل اهميت د لاسه ورکړی دی. د اروپا په کچه د ډايملر تر ټولو دويمه ستره نمايندگي په برېمن کي ده. په برېمن کي د کافې جوړولو او د يخی غذاو جوړولو صنعت هم ډېر اهم رول لوبوي.



==سرچينې==
{{reflist}}

[[وېشنيزه:د المان ايالتونه]]
[[وېشنيزه:المان]]

[[az:Bremen]]
[[eo:Bremeno]]
[[gv:Bremen]]
