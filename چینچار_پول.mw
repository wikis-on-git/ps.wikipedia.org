[[دوتنه:Alingar Destrect of Laghman Province-00Afghanistan د الینګار ولسوالۍ-،لغمان ولایت- افغانستان.jpg|400px|بټنوک|کیڼ|د چینچار پول]]
'''چینچار پول''' د لغمان ولایت د الینګار پر سیند جوړ پول دی چې په پاخه او اساسي بڼه جوړ شوی دی. ددې پول اوږدوالی ۴۰ متره او د امریکې د بیارغاونې ټيم له خوا یې د رغاونې بسپنه ورکړ شوې ده.


==مخېنه==
دا پول ځکه په چینچار نومول شوی چې پخوا وختو کې ددې سیند ترڅنګ د چینچار او ... په نامه دوه وروڼه مېشت ول. د سیند هاخوا وګړو به د روغ رنځور پر وخت نشول کولای په اسانۍ له غړانده سینده په اسانۍ راپورې وځي، نو همدې وروڼو ددې سیند پر سر داسې پول جوړ کړ چې لر او بر په پړو تړل شوی و، منځ کې یې تختی ورکړې وی، هره تخته بیا له پورتنیو پړو او تختې بیا خپلو کې سره په نورو پړو تړل شوې وی. 
دې خوځنده پول په خپل وخت سره د کلیوالو وګړو ستونزې تر ډېره هوارې کړی وی. د ولس وګړو هم ددې وروڼو د هاند و هڅو له لامله نوموړي پول ته د چینچار پول نوم ورکړل چې تر دې دمه په همدې نامه یادېږي. 

کله چې دا پول د ظاهرشاه په واکمنۍ کې په پاخه او اساسي بڼه جوړ شو، نو بیا هم په همدې نامه مشهور و، او د پخواني هېوادمشر حامد کرزي په واکمنۍ کې دې پول ته پراختیا ورکړ شوه او په څنګ کې یې یو نوی لوی او ستر پول جوړ کړای شو چې هغه هم اوس د چینچار په نامه یادېږي.

==د طالبانو چاودنه==
[[دوتنه:Alingar Destrect of Laghman Province- 0Afghanistan د الینګار ولسوالۍ-،لغمان ولایت- افغانستان.jpg|400px|بټنوک|کيڼ|د چینچار پول یوه څنډه د مخالفو وسله والو له خوا په بمونو الوځول شوی.]]
په هېواد کې د دولت او وسله والو مخالفینو ترمنځ د روانې جګړې له لامله دا پول هم امن کې پاتې نه شو، او د ۲۰۱۳ کال جنورۍ میاشت ۱۲مه نیټه مخالفو وسله والو ددې پول د الوزولو لپاره چاودونکي توکي د پول په پایو وتړل، چې له ښه مرغه د پول پایله لږه زیانمه شوه او د پول سړک یې هم یو څه زیانمن کړ، مګر د لېږدوونکو وسیلو او وګړو پر مخ یې لاره لا هم پرانېستې ده، او د اړونده ولسوالۍ وګړي ترې ګټه پورته کوي.

==دا هم وګورئ==
==سرچینې==




[[وېشنيزه:لغمان]]  
[[وېشنيزه:الینګار]]  
[[وېشنيزه:پولونه]]  
[[وېشنيزه:د افغانستان پولونه]]  
[[وېشنيزه:د الینګار سیند پولونه]]
