{{Infobox person}}

'''فینیاس ټایلور بارنوم''' (د ۱۸۱۰ ز کال د جولای ۵مه – د ۱۸۹۱ ز کال د اپرېل ۷مه) یو امریکايی د نندارو مجري یا شومن، سوداګر او سیاستوال و چې له جېمز انتوني بېلي سره یوځای د «بارنوم انډ بیلي سرکس» (۱۸۷۱-۲۰۱۷) شرکت د جوړولو په خاطر پېژندل کېږي. ښاغلی ټایلور یو لیکوال، خپرندوی او بشرپال و. منتقدان یې وايي چې د ده شخصي موخه "په خپلو خزانو کې پیسې اېښودل و". ښاغلي ټایلور ته په پراخه کچه د دې متل نسبت کېږي چې "په هره دقیقه کې یو احمق دنیا ته راځي"، که څه هم د دې وینا په اړه یې هېڅ شواهد نه دي راټول شوي.<ref>[http://asp6new.alexanderstreet.com/atho/atho.detail.people.aspx?personcode=per0026627 North American Theatre Online: ''Phineas T. Barnum'']</ref><ref name="Kunhardt 1995 vi">{{harvnb|Kunhardt|Kunhardt|Kunhardt|1995|p=vi}}</ref><ref>Shapiro, Fred R. ''The Yale Book of Quotations''. New Haven: Yale UP, 2006. p. 44</ref>

بارنوم په شل کلنۍ کې د یوه کوچني کاروبار څښتن شو او په ۱۸۳۴ ز کال کې یې نیویارک ته تر لېږدېدو وړاندې یوه اونیزه جوړه کړه. ده یو تفریحي مسلک پیل کړ، لومړی یې د «بارنوم لوی علمي او موزیکال تیاتر» په نامه له یوې ډلې سره پیل وکړ او ورپسې یې «سکاډر امریکايي موزیم» واخیست چې وروسته یې د هغه نوم خپل نامه ته بدل کړ. ده له دغه موزیم څخه د «فیجي مرمیډ» [یا سمندري ښاپېرۍ افسانې] او «جنرال ټام ټومب» په څېر انساني تلوسو د تبلیغ د پلټ‌فارم په توګه کار واخیست. په ۱۸۵۰ ز کال کې يې امریکا ته د مشهورې سویډنۍ اوپېرا سندرغاړې «جیني لېنډ» سفر ته تبلیغ وکړ او تر ۱۵۰ شپو ډېر یې هره شپه دې ته ۱۰۰۰ ډالره ورکول. دی په ۱۸۵۰مه لسیزه کې د بدو پانګونو، کلونو قضايي دعوو او عامه سپکاوي په دلیل له اقتصادي ستونزو سره مخامخ شو، خو له پورونو څخه د راوتلو لپاره یې د الکولو ضد غورځنګ د ویناوال په توګه د وینا له سفره استفاده وکړه. د ده موزیم لومړی امریکايي اکواریوم [له ښيښو جوړ شوی ځای چې اوبه په کې وي او خصوصاً کبان په کې د نندارې لپاره ساتل کېږي] اضافه کړ او د موميايي شویو مجسمو برخه یې پراخه کړه.<ref name="Philip B. Kunhardt, et al., p. 73">{{harvnb|Kunhardt|Kunhardt|Kunhardt|1995|p=73}}</ref>

بارنوم په ۱۸۶۵ ز کال کې د کنیکټیکټ په مقننه یا قانون ‌جوړوونکې جرګه کې دوې دورې د «کنیکټيکټ» ایالت د «فیرفیلډ» سیمې لپاره د جمهوري غوښتونکي په توګه دنده اجرا کړه. ده مقننې جرګې ته د متحدو ایالتونو د اساسي قانون د دیارلسم تعدیل د تصویب په اړه چې غلامي او غیر ارادي بنده‌ګي یې لغوه کوله، خبرې وکړې: "هغه انساني روح چې خدای هغه پیدا کړی او عیسی [علیه السلام] د هغه لپاره مړ شوی، باید له پامه ونه غورځول شي. ښايي د یوه چینایی، ترک، عرب یا هوتنتوت بدن اجاره کړي، خو دا لا هم یو جاوېدانه روح دی." دی په ۱۸۷۵ ز کال کې د «کنيکټيکټ» ایالت د «بریجپورټ» سیمې ښاروال وټاکل شو چې هلته یې د اوبو رسونې، سړکونو ته د رڼا د راوستلو او د څښاک او فحشا د قوانینو د اجرا لپاره کار وکړ. ده په ۱۸۷۸ ز کال کې د بریچپورټ د روغتون په پیلولو کې رول درلود او لومړنی مشر یې و. سره له دې، د سرکس کاروبار یې چې له ۶۰ کلنۍ په عمر یې پیل کړی و، د دوامدار شهرت سرچینه یې وه.<ref name="Barnum 1888">{{Cite book|first=Phineas|last=Barnum|year=1888|title=The life of P. T. Barnum|url=https://archive.org/details/lifeofptbarnum00barn|via=Ebook and Texts Archive – American Libraries|location=Buffalo, N.Y.|publisher=The Courier Company.|page=[https://archive.org/details/lifeofptbarnum00barn/page/237 237]}}</ref><ref name="kunhardt2">{{harvnb|Kunhardt|Kunhardt|Kunhardt|1995}}</ref>

بارنوم په ۱۸۲۹ ز کال کې له «چاریټي هلېټ» سره واده وکړ او تر ۱۸۷۳ز کال پورې یې د هغې تر مړینې پورې ژوند ورسره وکړ او څلور ماشومان يې لرل. په ۱۸۷۴ز کال کې یې د مېرمنې تر مړینې څو میاشتې وروسته د خپل ملګري له ۴۰ کلنې لور «نانسي فیش» سره واده وکړ. دوی تر ۱۸۹۱ ز کال پورې ګډ ژوند درلود او ښاغلی ټایلور په خپل کور کې د سکتې له امله مړ شو. نوموړی د «ګرو» غره د «برچپورټ» په هدیره کې خاورو ته وسپارل شو چې دا هدیره ده په خپله ډيزاین کړې وه.<ref name="Rogak, Lisa 2004">{{cite book|last=Rogak|first=Lisa|year=2004|title=Stones and Bones of New England: A guide to unusual, historic, and otherwise notable cemeteries|publisher=Globe Pequat|isbn=978-0-7627-3000-1}}</ref>

== د ژوند لومړي وختونه ==
بارنوم د «کنکټيکټ» ایالت په «بېټل» سیمه کې وزیږېد، پلار یې «فیلو بارنوم» هوټلچي، خیاط او دوکاندار و او مور یې «ایرنه ټايلور» د پلار دویمه ښځه وه. د مور له‌خوا یې نیکه «فینیاس ټايلور» د ویګ ګوند غړی، قانون جوړوونکی، ځمک‌وال، د سولې عدالت غوښتونکی او د لاټرۍ پلان جوړوونکی و چې پر ده یې خورا ډېر اغېز درلود.

بارنوم د خپل ژوند په اوږدو کې څو کاروبارونه لرل چې عمومي پلورنځی، د کتاب د لیلام کاروبار، د املاکو پېر او پلور او د لاټرۍ یوه عمومي شبکه په کې شامل وو. ده په ۱۸۲۹ ز کال کې د «کنیکټيکټ» ایالت په «ډنبري» سیمه کې د «هیرلډ اف فریډم» په نامه اونیزه پیل کړه. د دې اونیزې سرمقالې د محلي کلسیاوو د مشرانو پر ضد وې چې د بهتان په اړه د شکایت او قانوني څارنې لامل شوې او په پایله کې نوموړی دوې میاشتې بندي شو، خو له بند نه تر خلاصېدو وروسته د لېبرال غورځنګ پر یوه اتل بدل شو. په ۱۸۳۴ ز کال کې یې خپل پلورنځی وپلوره.<ref name="Mansky">{{citation|url=https://www.smithsonianmag.com/history/true-story-pt-barnum-greatest-humbug-them-all-180967634/|title=P. T. Barnum Isn't the Hero the "Greatest Showman" Wants You To Think – His path to fame and notoriety began by exploiting an enslaved slave woman, in life and in death, as entertainment for the masses|last=Mansky|first=Jackie|publisher=Smithsonian|date=December 22, 2017}}</ref><ref name="freed">{{cite web|url=http://xroads.virginia.edu/~MA02/freed/Barnum/joiceheth.html|title=Joice Heth|first=Robin|last=Freed|publisher=MA candidate, [[University of Virginia]] American Studies Department|access-date=April 8, 2007|archive-date=May 18, 2002|archive-url=https://web.archive.org/web/20020518211717/http://xroads.virginia.edu/~MA02/freed/Barnum/joiceheth.html|url-status=dead}}</ref>

== په سیاست کې رول ==
بارنوم په سیاست کې مهمه ونډه لرله. تر ډېره یې د امریکا کورنۍ جګړې ته د رسېدو په دوره کې پر توکم، غلامۍ او طبقه‌ بندۍ تمرکز وکړ. په ۱۸۵۴ ز کال کې یې د کانساس-نبراسکا له هغه قانون سره مخالفت وکړ چې د غلامۍ ملاتړ یې کاوه، ځکه یې نو ډیموکراټ ګوند چې غلامي یې تاییدوله، پرېښود او د غلامۍ ضد د نوي جمهوري غوښتونکي ګوند برخه شو.

بارنوم ادعا وکړه چې "سیاست تل زما لپاره بې خونده و"، خو سره له دې هم په ۱۸۶۵ ز کال کې د کنیکټيکټ په مقننه جرګه کې د فیرفیلډ لپاره د جمهوري غوښتونکي ګوند استازی وټاکل شو او څلور دورې یې خدمت وکړ. ده د «نیویارک» او «نیوهیون» د رېل پټلۍ پر لارو د داخلي معلوماتو د ترلاسه کولو لپاره جاسوسان وګومارل او داسې راز یې افشا کړ چې له امله یې کرایې ۲۰ سلنه لوړېدې. نوموړي د متحدو ایالتونو د اساسي قانون د دیارلسم تعدیل د تصویب پر مهال وویل: "د یوه انسان روح چې خدای هغه پیدا کړ او عیسی [علیه السلام] د هغه لپاره مړ شو، باید له پامه ونه غورځول شي. ښايي د یوه چینایي، ترک، عرب یا یوه هوتېنتوت [په سوېل لوېدیځه افریقا کې یوه قبیله] بدن اجاره کړي – خو دا لا هم یو ابدي یا جاوېدانه روح دی." ده پر دې هم اعتراف وکړ چې کله مې په سوېل کې ژوند کاوه، غلامان مې لرل. ده وویل: "ما مې خپل غلامان وهل. زه باید په خپله د دغه کار لپاره زر ځله وهل شوی وای. خو زه هغه وخت یو ډیموکراټ وم – د هغو معمولي ډیموکراټانو له ډلې وم چې له سوېلي اصولو سره شمالي خلک دي."<ref name="Barnum 18882">{{Cite book|url=https://archive.org/details/lifeofptbarnum00barn|title=The life of P. T. Barnum|last=Barnum|first=Phineas|year=1888|work=Ebook and Texts Archive – American Libraries|publisher=Buffalo, N.Y.: The Courier Company. p. 237}}</ref><ref name="obit2">{{cite news|url=https://www.nytimes.com/learning/general/onthisday/bday/0705.html|title=The Great Showman Dead|date=April 8, 1891|work=The New York Times|access-date=July 21, 2007|quote=Bridgeport, Connecticut, April 7, 1891. At 6:22 o'clock to-night the long sickness of P. T. Barnum came to an end by his quietly passing away at Marina, his residence in this city.}}</ref><ref>{{Cite book|url=https://books.google.com/books?id=G1M_nCbylxoC|title=The arts of deception : playing with fraud in the age of Barnum|last=W.|first=Cook, James|date=2001|publisher=Harvard University Press|isbn=978-0674005914|oclc=876342914}}</ref>

ښاغلی بارنوم د راتلونکو څلورو غونډو لپاره انتخاب او د سناتور «اوریس اېس فیري» ځای ناستی شو. دی د هغه قانون ملاتړی و چې په ۱۸۷۹ ز کال کې د کنیکټیکټ عمومي اسمبلۍ نافذ کړی و او «د امېندوارۍ د مخنیوي لپاره یې هر ډول درمل، درملیزه ماده یا وسیله ممنوع بلله» او دا یې هم جرم بللی و چې د امېندوارۍ د مخنیوي لپاره څه عمل وکړي. دا قانون په کنیکټيکټ کې تر هغه وخته پورې عملي پاتې شو چې په ۱۹۶۵ ز کال کې د متحدو ایالتونو سترې محکمې په کریسوالډ کنيکټيکټ کې لغوه کړ. ده په ۱۸۶۷ ز کال کې په کانګرېس کې ګډون وکړ او د خپل درېیم کاکا زوی «ولیم هنري بارنوم» ته یې ماته ورکړه. په ۱۸۷۵ ز کال کې د کنیکټيکټ ایالت د برجپورټ سیمې ښاروال شو. د بریجپورټ د روغتون په پیلولو کې یې مهم رول درلود چې په ۱۸۷۸ کال کې جوړ شو او دی یې لومړنی مشر و.<ref>{{cite web|url=http://federalbarcouncilquarterly.org/?p=396|title=P. T. Barnum, Justice Harlan, and Connecticut's Role in the Development of the Right to Privacy|date=December 13, 2014|publisher=Federal Bar Council Quarterly|access-date=May 9, 2018}}</ref><ref>{{cite web|url=https://connecticuthistory.org/connecticut-and-the-comstock-law/|title=Connecticut and the Comstock Law|publisher=Connecticut History|access-date=May 9, 2018}}</ref><ref name="kunhardt22">{{harvnb|Kunhardt|Kunhardt|Kunhardt|1995}}</ref>

== شخصي ژوند او مړینه ==
بارنوم د ۱۸۲۹ کال د نومبر میاشتې په ۸مه نېټه له «چریټي هالټ» سره واده وکړ او څلور بچیان یې لرل چې «کارولین کورنلیا»، «هلن ماریا»، «فرانسیس ایرنا» او «پایولین ټیلو» وو. مېرمن یې د ۱۸۷۳ کال د نومبر میاشتې په ۱۹مه نېټه مړه شوه او یو کال وروسته یې د خپل نږدې ملګري له لور «نانسي فیش» سره واده وکړ. نانسي تر ده څلوېښت کاله کشره وه. <ref>{{cite web|url=http://www.barnum.org/ntf00169.htm|first=Patrick W.|last=Barnum|publisher=Barnum Family Genealogy (official website)|title=A One-Name Study for the Barnum/Barnham Surname: Notes for Phineas Taylor Barnum / Charity Hallett|access-date=December 10, 2017|archive-date=December 11, 2017|archive-url=https://web.archive.org/web/20171211053607/http://www.barnum.org/ntf00169.htm|url-status=dead}}</ref><ref name="charity-ancestry">{{cite web|url=http://www.barnum.org/nti00491.htm|title=A One-Name Study for the BARNUM/BARNHAM Surname|publisher=Barnum.org|access-date=January 6, 2020|archive-date=February 20, 2020|archive-url=https://web.archive.org/web/20200220220309/http://www.barnum.org/nti00491.htm|url-status=dead}}</ref><ref>{{cite web|url=http://www.barnum.org/nti00015.htm|first=Patrick W.|last=Barnum|publisher=Barnum Family Genealogy (official website)|title=A One-Name Study for the Barnum/Barnham Surname: Notes for Nancy Fish|access-date=December 10, 2017|archive-date=December 11, 2017|archive-url=https://web.archive.org/web/20171211053541/http://www.barnum.org/nti00015.htm|url-status=dead}}</ref>

بارنوم په ۱۸۹۱ کال کې د سکتې له امله په کور کې مړ شو. د «کنیکټيکټ» ایالت د «بریچپورټ» سیمې په «مونتین ګروو» هدیره کې خاورو ته وسپارل شو چې دا هدیره یې په خپله ډیزاین کړې وه.<ref name="Rogak, Lisa 20042">{{cite book|last=Rogak|first=Lisa|year=2004|title=Stones and Bones of New England: A guide to unusual, historic, and otherwise notable cemeteries|publisher=Globe Pequat|isbn=978-0-7627-3000-1}}</ref><ref name="obit22">{{cite news|url=https://www.nytimes.com/learning/general/onthisday/bday/0705.html|title=The Great Showman Dead|date=April 8, 1891|work=The New York Times|access-date=July 21, 2007|quote=Bridgeport, Connecticut, April 7, 1891. At 6:22 o'clock to-night the long sickness of P. T. Barnum came to an end by his quietly passing away at Marina, his residence in this city.}}</ref>

== سرچينې ==
