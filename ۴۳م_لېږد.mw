نړیوال تشیال تمځای ته د ۴۳ سفر لاسته راوړنې په لاندې ډول دي:

۱- د اروپایي تشیال ادارې (European Space Agency) سمنتا کریستوفوریتي (Samantha Cristoforetti)، د ناسا ټېري ورټس (Terry Virts)، او د روسکوزموس انتون شکاپلېرو (Anton Shkaplerov) په تشیال کې ۱۹۹ ورځې تېرې کړې او نن ماښام درې سره په خیر را ورسېدل --- البته په قزاقستان کې یې ناسته وکړه.

۲- درو سرو ستورمزلو خپلې ټولې موخې ترسره کړې او بریالي را ستانه شول.

۳- مریخ ته په ۲۰۲۵ کال کې د انسانانو د تګ اړوند یې په سلونو تجربې ترسره کړې.

۴- د ناسا د سوداګریزو پروګرامونو په موخه یې درې تشیال‌چکرونه (spacewalks) ترسره کړل.

۵- په تشیال کې یې د انسانانو او بوټو د بیولوژۍ په هکله ګڼشمېر تجربې ترسره کړې.

په یاد لرئ چې دا ستورمزلي په هرو ۹۳ دقیقو کې یو وار؛ او په ورځ کې بیا ۱۵،۵ واره پر ځمکې را ګرځېدل --- چې په دې توګه یې هره ورځ  ۱۶ د لمر لوېده او ۱۶ د لمر خاته لیدل.په دې ۱۹۹ ورځو کې ۳۰۸۵ واره پر ځمکې را وڅرخېدل.
