۴۳م لېږد (Expedition 43) نړیوال تشیال تمځای ته ۴۳م سفر وو چې پر ۱۱/مارچ/۲۰۱۵ پیل؛ او ۱۱/جون/۲۰۱۵ پای ته ورسېد. له تمځای څخه یې درې ستورمزلي له ۱۹۹-ورځني ماموریت ترسره کولو وروسته بېرته ځمکې ته را ورسول. په دې موده کې، د ستورمزلو دې څېړنډلې ګڼشمېر تشیالچکرونه (spacewalks) او د تخنیکپوهنې، ژوندپوهنې، وګړ-ژوندپوهنې، او نورو پوهنیزو ډګرونو اړوند په سلونو ازموینې ترسره کړې؛ چې پر ژونکو د ټیټ‌راښکون (microgravity) اغېز، د ځمکې کتنې، پنځپوهنې (فزیکپوهنې)، او مالیکولونو په اړه څېړنې یې د زیات ارزښت وړ دي.

د ناسا ټېري ورټس (Terry Virts)، د روسکوزموس آنتون شکاپلېروف (Anton Shkaplerov)، او د اروپايي تشیال ادارې سمنتا کریستوفوریتي (Samantha Cristoforetti) پر ۱۱/جون/۲۰۱۵ د قزاقستان په ږیزقازغان (Dzhezkazgan) نومي سویل-ختیزې سیمې کې د قزاقستان پر ۷:۴۴م ناسته وکړه.

د ۴۳م لېږد یو نړی اړخ دا وو چې په تشیال کې د اوږدې مودې لپاره پر اوسېدا او وګړیزې روغتیا باندې د څېړنو په موخه د مارچ په میاشت کې د روسکوزموس میخایل کورنینکو (Mikhail Kornienko) او د ناسا سکاټ کېلي (Scott Kelly) نړیوال تشیال تمځای ته د یوه کال لپاره ولېږل شول.


'''څېړنډله'''
{| class="wikitable"
|-
! دندې !! لومړۍ برخه 
مارچ ۲۰۱۵
! دوهمه برخه
مارچ ۲۰۱۵  -  جون ۲۰۱۵ 
|-
| قومندان
 || ټېري ورټس، ناسا
دوهمه الوتنه
|| 
|-
| د الوتنې چلوونکی ۱
(flight engineer 1)
 || انتون شکاپلېروف، روسکوزموس
دوهمه الوتنه
 ||
|-
| د الوتنې چلوونکی ۲
(flight engineer 2)
 || سمنتا کریستوفوریتي، اروپايي تشیال اداره
لومړۍ الوتنه
 ||
|-
| د الوتنې چلوونکی ۳
(flight engineer 3)
 || || ګېناډي پډلکا، روسکوزموس
پنځمه الوتنه

|-
| د الوتنې چلوونکی ۴
(flight engineer 4)
 || || میخایل کورنینکو، روسکوزموس
دوهمه الوتنه

|-
| د الوتنې چلوونکی ۵
(flight engineer 5)
 || || سکاټ کېلي، ناسا
څلورمه الوتنه
|}

یوري لونچاکوف (Yury Lonchakov) له آره د الوتنې چلوونکی ۳ (Flight Engineer 3) په توګه ټاکل شوی وو--- خو نوموړی ۶/سپټمبر/۲۰۱۳ په روسکوزموس کې له خپلې دندې ګوښه؛ او په ګازپروم (Gazprom) کې پر دندې وګومارل شو. لونچاکوف د ۴۴م لېږد د الوتنې د قومندان په توګه هم نومول شوی وو.
