'''اسماعيل سړبنی''' د [[بېټ نيکه]] زوی او د [[سړبن]] وراره و. سړبن ځوی نه درلود، تل به يې خپل ورور بېټ نيکه ته شکايت کاوه. بېټ نيکه خپل دا ځوی اسماعيل هغه ته ورکړ او اسماعيل د سړبن په کور کې وروزل شو. څو چې يو رياضت کښوونکی روحاني شو او د [[د کسي غر|کسي]] په غرو او د [[روه]] په سيمو کې يې ښه شهرت وموند. [[نعمت الله هروي]] په [[مخزن افغاني]] کې د شيخ اسماعيل داسې ستاينه کوي:

شېخ اسماعيل سړبنی قدس الله روه صاحب عبادت و رياضت شافه بود، مقتدای وخت، بعلوم يزداني کاشف اسرار طريقت و حقيقت بوده، در ولايت روه.

د شېخ اسماعيل د ژوند وخت يقيني څرګند نه دی خو مخزن الافغاني دومره ليکلي چې دی د شيخ احمد ولد شيخ موسی او حضرت شيخ بهاالدين معاصر وو او شيخ احمد د شيخ موسی ځوی خو مشهور ستانه دی چې د قطب الدين بختيار پلار و، څنګه چې قطب الدين په ۵۷۵ هـ کال کې زېږېدلی دی نو موږ دده د پلار د ژوند دوره تر ۵۰۰ هـ وروسته ټاکلای شو، ځکه چې د شيخ بهاالدين ژوند هم په دغو کالونو کې و.

شيخ اسماعيل سربېره پر دې چې لوی ستانه او زيرک شيخ و، د پښتو ژبې شاعر هم و، دده يو طبعي خوندور شعر په پټه خزانه کې راغلی دی چې ده د خپل کاکا د ځوی [[خرښبون]] په بېلتانه کې وييلی او هغه داسې دی
<br>
<center>
{{شعر}}
{{ب|که يون دی يون دی|مخ کې بېلتون دی}}
{{ب|که کسي غره څخه|ځي خرښبون دی}}
{{ب|که وروره وروره|خرښبون وروره}}
{{ب|ته چې بېلتون کړې|زما وير ته ګوره}}
{{ب|چې ځې مرغې له|تورې کرغې له}}
{{ب|همزولي پاته|ځې څه برغې له}}
{{ب|د خدای دپاره|خرښبون ياره}}
{{ب|چې هېر مو نه کړې|زموږ کهول واړه}}
{{ب|زړه مې رپېږي|يار مې بېلېږي}}
{{ب|بېلتون يې اور دی|ځان پې سوځېږي}}
{{د شعر پای}}
</center>

دده د دې شعر غبرګون هم د خرښبون له خوا وييلی شوی دی چې د خرښبون تر نامه لاندې به راوړل شي.

د شيخ اسماعيل مزار د کسي په غره کې دی او ډېر خلک يې زيارت ته ورځي

== سرچينې ==
#پټه خزانه  -  ۱۷ مخ
#پښتانه شعرا  -  ۵۲ مخ
#مخزن افغاني  -  خطي نسخه



[[وېشنيزه:د افغانستان نوميالي]]
[[وېشنيزه:پښتانه شاعران]]
