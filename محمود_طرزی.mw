[[دوتنه:Mahmod Tarzi.jpg|بټنوک|کيڼ|محمود طرزي]]
[[دوتنه:MahmudTarziFaceShot.jpg|بټنوک|کيڼ|محمود طرزي]]
[[دوتنه:محمود طرزي.jpg|بټنوک|کيڼ|محمود طرزي]]
'''محمود طرزي''' د [[غلام محمد طرزي|غلام محمد خان طرزي]] ځوي ، د سردار احمد خان بن سردار پاینده محمد خان لمسی په ۱۲۸۵ ﻫ ق کال په [[کابل]] کې زیږېدلی دی او په ۱۳۵۳ ﻫ ق کال په [[استانبول]] کې مړ شو. او ځنې دده د زیږېدنې ځای د [[غزني]] دال ملک ښئي . طرزي د خپل پلار، غلام محمد سره یو ځای [[هند]] ته لاړ. ( غلام محمد د [[امير عبدالرحمن خان]] له خوا تبعید شو) او بیا وروسته له درې کلونو نه له هند نه عثمانیه ته لاړ.

که څه هم د محمود طرزي پښتو لیکنې په لاس کې نشته خو څنگه چې دی په اصل کې پښتون ؤ او د پښتو ژیې سره ئې مینه درلوده، او پښتو ته یې د یادونې وړ خدمت کړی دی ، د لومړي ځل لپاره دده په موده کې په سراج الاخبار کې پښتو ونډه پیدا شوه نو دده د شخصیت جاج ضروري بریښي.
<br />
طرزي د رسمي کار له پیل نه د مخه په عربي هیوادونو په ځانگړې توگه [[سوریه]] او صغیري اسیا کې یوه موده تېره کړې وه او د لویدیځ نوی مدنیت، د [[شام]]، عثمانیه او د مصر تحولات ئې له نزدې نه ولیدل. او په پای کې دگټورو هیلو او ارمانونو سره د هیواد د فرهنگي او مدني خدمت لپاره وطن ته راغی ، دی یو فاضل شخصیت ؤ. [[لیکوال]] او [[شاعر]] ؤ ،په نظم او نثر کې د یو مکتب خاوند بلل کیږي. د [[امير حبيب الله خان]] د سلطنت په موده کې ئې د سراج الاخبار او سراج الاطفال په خپرونو، ژباؤنو او نورو لیکنو لاس پورې کړ او د [[افغانستان]] په ادبي او سیاسي چاپېریال کې لوی انقلاب او بدلون راووست. که څه هم اثا ر ئې د لفظا له مځې متو سط او نظم ئې کمزوری دی خو د معنی له مخې د ستاینې وړ دی او له ده نه وروسته تر ډیره وخته ځنې کسان دده د سبک تر اغیزې لاندې وو.
<br />
[[دوتنه:MamoudTarzi-203.jpg|thumb|محمود طرزي]]
محمود طرزي په داسې وخت کې هیواد ته راغی چې افغانستان د کورنیو او بهرنیو جگړو نه لږ څه دمه وهلې وه نو ځکه په هیواد کې ادبې او علمي هلو ځلو لپاره زمینه برابره وه. دوه ملکي او عسکري ښونځي د حیب الله خان په زمانه کې د حبیبه او خربیه په نومونو پرانیتل شول، د سراج الا خبار مها لنۍ په خپرونو پیل وکړ، سنگي ، خروفي او زینگو گرافي چاپخونه [[کابل]] ته راورسېده، په خلکو کې یو فکري او ادبې غورځنگ او د خپلواکۍ غوښتنې احساس رلوزېږېد . د حبیبی په ښونځي کې د قرانکریم،دیني علومو او ادبیاتو، یر بېره [[زمک انځورنه (جغرافيه)|زمک انځورنه]]، [[تاريخ]]، [[ریاضیات]]، [[کيميا]]، [[فزيک]]، [[دري]]، [[اردو]] او انگلیسي ژبې هم تدریس کیدلې او د لومړي ځل له پاره د پښتو ژبه ددې ښونځې په تعلیمط نصاب کې شامله شوه، د درسي چارو د پرمختگ او پراختیا لپاره په دې ښونځې کې دارالتالیف تا سیس شو او د حبیبې د دارالتالیف په نامه یادېده. ځنې کتابونه به دلته او ځنې به هندوستان په سنگي چا پخونو کې چاپېدل.
<br />
د سراج الا خبار پنځلس ورځنۍ مهالنۍ د محمود طرزي په لیکنې په ډیره ښه ژینگو گرافي له چا په راوتله. دې جریدې په خپل وروستي کال ۱۲۹۷ د سراج الاطفال په نامه یوه بله خپرونه هم خپره کړه، څنگه چې له نامه نه ئې څرگندیږي دا خپرونه په څلورو پاڼو کې د کوچنیانو لپاره خپریده او څو میاشتې وروسته ئې له سراج الا خبار سره یو ځای سقوط وکړاو خپل ځای ئې دامان افغان او ارشاد النسوان خپرونو ته پریښود .

[[وېشنيزه:د افغانستان نوميالي]]
[[وېشنيزه:افغانان]]
