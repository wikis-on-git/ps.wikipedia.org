
'''محب الرحمان هوسا''' ([[زوکړه]] ؟ د [[کونړ ولایت]] - [[مړينه]]؟) د [[افغانستان]] يو [[پښتو ژبه|پښتو ژبی]] [[شاعر]]، [[لیکوال]] او [[ژورنالیست]] وو.  

==مخينه== 
  
خدای بښلی استاد محب الرحمان هوسا د مولوي عبدالرحمان زوی، د [[کونړ ولایت]] د نورگل ولسوالۍ اوسېدونکی د افغانستان د اوسني ژورنالیزم او ادبیاتو يو ښه استازی وو. هغه په ټبر (قوم) مومند وو. لومړنۍ زده کړې یې له خپل عالم پلاره ترلاسه کړې. په فقهه، صرف و نحوه او د وخت په نورو مروجه علومو یې ځان تر ډېره بريده پوه کړ. په هغه وخت کې په ټول کونړ او په ځانگړې توگه د هغوی په ولسوالۍ کې د ماشومانو او ځوانانو لپاره د یو ښوونځي ډېره اړتیا لیدل کېده چې دغه تشه د دغه علم پروره ځوان ښاغلي محب الرحمن هوسا په هڅو ډکه شوه. خدای بښلي هوسا د کونړ ولایت د نورگل او مزار درې لپاره د لومړني ښوونځي باني او بنسټگر دی چې تر اوسه د مزار درې د لیسې په نوم یادېږي. 

استاد هوسا سربیره پر دې، چې، د هغه وخت د فرهنګپالو کړیو او ويښو-مترقي ځلميانو فعال غړی و د (( خیبر )) په نامه یوه ملي جریده هم د اعلیحضرت محمد ظاهرشاه په وخت کې تاسيس او وچلوله .استاد محب الرحمن هوسا د افغانستان په یو زیات شمېر ولایاتو کې د مطبوعاتو د مدیر او د یو شمیر ورځپاڼو دمسُول مدیر په توګه هم په غوره شان ستر رسالت ترسره کړ ، او ترڅنګ یې استاد هوسا یوه موده د افغانستان په راډیو کې د لیکوال په توګه کار وکړ ۔هغه ښه شاعر او نظم لیکونکی هم و چې ډېر اشعار یې د هماغه وخت په مطبوعاتو کې چاپ شوي . د هوسا صاحب شعرونه په ساده ژبه خو د لوړو پیغامونو درلودونکي دي ۔ارواښاد محب الرحمن هوسا د فرهنګپالو وروڼو او خویندو تر څنګ په علمي جامه سمبال اولادونه هم لري ۔ نامتو ژورنالیسته او له ډنمارک څخه د خپلواکۍ د جریدې مسُول مدیر او د افغان غږ راډیو چلوونکې او نطاقه آغلې فیضیه هوسا یې هم لور ده ۔ د نورو علم پروره بچیانو په څنګ کې ښاغلی دکتور فیض الرحمن هوسا هم ځوی دی چې په یوه روغتون کې ډاکټر دی.نور بچیان يې هم ټول د لوړو زده کړو خاوندان دي. د هوسا صاحب اروا ښاده ،یاد یې تلپاتې او پاتې کورنی ښاده او آباده غواړه۔

افغان غږ راډيو، ډنمارک.
