
طبقات ناصرې چي په [[پاړسي ژبه|فارسي]] ژبه کي دتاریخ یوله مهمو کتابونوڅخه ګڼل کیږي نژدې اووه پېړۍ مخکي د[[افغانستان]] دمشهوره لیکوال قاضي منهاج جوزجاني له لوري لیکل سوی دی . ددغه کتاب دلیکلو نېته دتاریخ دځینو حوالو پربنسټ باندي ۶۵۸هجري ق کال ښودل سوې ده او لیکوال یې (منهاج جوزجاني) دخپلي زمانې له سترو پوهانو څخه وو . 

== مینځپانګه ==
دطبقات ناصري په کتاب کي له حضرت [[آدم]](ع) څخه نیولې بیا پراسلامي نړۍ باندي د[[مغولان|مغولو]] دتاړاک تروخته پوري ټول واقعات لیکل سوي دی اودغه کتاب پخپله زمانه کي له کافي شهرت څخه برخمن وو . دکتاب لیکوال جوزجاني په اوومه هجري پېړۍ کي دمغولو دتاړاک له کبله د[[هند|هندوستان]] په لوري ولاړی اوهلته یې د ډهلي له واکمن (محمود بن سلطان التمش) سره په دربارکي ځای ونیوی چي په همدې وخت کي یې طبقات ناصرې کتاب هم سرته ورساوه اوټول یې په لیکلي ډول د [[ډېلي|ډهلي]] دواکمن په نامه کړ<ref>{{Cite web|ویکي فقه=http://wikifeqh.ir/%D8%B7%D8%A8%D9%82%D8%A7%D8%AA_%D9%86%D8%A7%D8%B5%D8%B1%DB%8C%E2%80%8C_(%DA%A9%D8%AA%D8%A7%D8%A8)}}</ref>.

== دطبقات ناصري طبقې او جوړښت ==
منهاج جوزجاني خپل کتاب طبقات ناصري پر درویشتو (۲۳) طبقوباندي وېشلی دی چي په دې کي لمړۍ طبقه دحضرت آدم (ع) په بیان سره پيل کیږي اواخري طبقه یې دمغولي واکمنانو په بیان سره پای ته رسیږي . دکتاب په پیل کي لیکوال دالله (ج) حمد اوبیا نعت شریف ویلي دي اوترهغه وروسته یې لمړی طبقه له حضرت آدم(ع) څخه پیل اود[[محمد|حضرت محمد(ص)]] دمبارک ژوند په بیان سره پای ته رسولې ده . دویمه طبقه د[[راشدين خليفه گان|خلفاء راشدینو]] اویوشمېر نورو اصحابوچي عشره مبشره هم پکښي داخل دي په باره کي ده، دریمه طبقه د[[اموي خلافت]]، څلورمه دعباسي خلافت اوترهغه وروسته پاته طبقې دعجمي واکمنانو په بیان سره پیل اوپای ته رسېدلي دي . 

== دعبدالحئ حبیبي تصحیح ==
څرنګه چي دزمان په تېرېدوسره دطبقات ناصري نسخې په بېلابیلو هیوادونو کي خورې سوې له هغوی څخه یوه نسخه په افغانستان کي د[[کندهار]] ولایت مشهوره لیکوال [[عبدالحی حبيبي|عبدالحي]] حبیي ته په لاس ورغله . عبدالحئ حبیي چي دخپلي زماني نوموتۍ لیکوال وو دطبقات ناصري اوډنه، جوړښت، تصحیح او نورکارونه یې په غاړه واخیستل څوچي په اخرکي یې دغه لوی کار سرته ورساوه اوکتاب په دوه جلده کي چاپ سو . لمړئ جلد یې په ۱۹۴۶زیږدیزکال کي د[[کوټه (ښار)|کوټي]] او [[کابل]] په ښارونوکي خپور سو اودویم جلدیې په ۱۹۵۴زیږدیزکال کي د[[لاهور]] په په ښارکي دچاپ په ګڼه وپسولل سو . تردې څه عمر وروسته دطبقات ناصري دواړه جلدونه دکابل په ښارکي خپاره سول اوپه افغانستان او [[ايران|ایران]] کي یې ځان ته ځانګړی مقام خپل کړ . 

== سرچینې ==
طبقات ناصري دعبدالحئ حبیبي په زیار
