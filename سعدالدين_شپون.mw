[[Image:Shpoon.JPG|thumb|200px|سعدالدين شپون]]
'''استاد سعدالدين شپون''' د پښتو داستاني اثارو يو بې جوړې او نوښت ګر ليکوال دي .
خوږ نثر او د څيری کښنې توان دوی له ډيرو معاصرو کيسه ليکوالو بېلوي . او په دې ډول ښاغلی شپون بېل سبک خپلوي .

د ښاغلي شپون له لوری د کندز د خان اباد سيمې انځورونه ښايي په اوسني پښتو داستاني اثارو کې بې جوړې وي .

دوی تر اوسه درې ناولونه شين ټاغی ، ګټيالی او د سمڅې ياران او د لنډو کيسو يوه ټولګه د بنګي غاړه خپره کړې ده.

استاد ګڼې نورې لنډې کيسې هم ليکلي دي .

استاد شپون څه باندې اووه لسيزې پخوا د افغانستان د کندز په ولايت کې زيږيدلى دى . دوى په دې وروستيو کې خپل ژوند ليک هم خپور کړ چې (( وو نه وو يو شپون وو )) نوميږي .


== د شعر يوه بېلګه ==
<center>'''مور '''

د ګـلـو به محــشــر وه خو که ورېځــې لږ سخــي وای
<br>
کــه ستا د ټيکــري پيڅکی وای زما به هم مستــي وای
<br>
د تــا د لاس ســـابـــه وای چـې بـې تـبـې مـې خـوړلی
<br>
د تــا د مينـې اور وای مــورې زه ورکــې ستـــي وای
<br>
مــاښــام مــې د کــټــوۍ نــه د شــودو څــوکـې څـټلی
<br>
سـهـار مې د مټکـۍ په ترشخـون کوچو سبنــاري وای
<br>
دردونـــــه کـــړاوونــــــه مــې کــرۍ ورځــې ګـاللـی
<br>
خـو شپه ستا په زنګون مې سرکېښـوای دلازاري وای
<br>
نه پوهې، نه قلم وای نه مکتب، نه ليک او لوست وای
<br>
تا لاس په سر راکښلی ما خپل زړه درته سپړلی
<br>
سړه د ژمي شپه وای د نغري خوږلن ته ناست وای
<br>
په ورو ورو په مزو دې افسانې راته کولای
<br>
په ونو په اغزو مې مخ او پښې زخمي زخمي وای
<br>
د تا په جادوګرو ګوتو ټولې رغېدلای
<br>
ديوان وای ښاپېرۍ وای ملوکه وای بدرو وای
<br>
د تا د ښکلي غږ نه د اسرار زوږ راتللای
<br>
زه لاړم چې د سره ښامار علاج چېرته پېدا کړم 
<br>
زه لاړم چې په ټوله دُنيا وکړم ننواتی
<br>
دنيا ته ګرېوان وشلوم بېلګې ورته ښکاره کړم
<br>
دا داړې د ښامار دي نه شکرې نه نباتې
<br>
که زه ئې درنه ګوډ کړم او زما سره يو نشوې
<br>
قسم په ذوالجلال دی که به يو شی ورنه پاتې
<br>
ای خلقه سره ښامار ته خړکی افغان پېدا دی
<br>
تاريخ کې دي راغلي چې به روس خوري دلته ماتی
<br>
ادې! يو نيم مليون مې په وطن کې شهيدان دي
<br>
په هر کاله کې وير دی او په هر کلي کې ساندې
<br>
مليون شپږ شلې نه دي چې په ګوتو شي شمارلی
<br>
يو نيم مليون لس لکهه دي پنځه لکهه پرې باندې
<br>
يو نيم مليون خاټول که د بقوا په دشته شنه شي
<br>
دا ډاګ به شين چکن شي زرغونه رڼا به کاندي
<br>
ای مورې زړې مورې ما خو نه وليدې مورې
<br>
ته لاړې درنه پاتې شو بېکس ستا نازولی
<br>
اي مورې دُنيا اور وه زه دې پرېښودم يوازې
<br>
اوس ګرځم اسکېرلی، کړېدلی او ترټلی
<br>
ای مورې په زړه پورې ای درنې پښتنې مورې
<br>
د تا د جنازې کټ نورو يوړو هديرې ته
<br>
خبر شوم چې بمونو مو کوډل کړل دړې وړې
<br>
او تا پناه وروړې وه د بل کلي دېرې ته
<br>
خبر شوم چې زما فوټو دې هر چا ته ښودلې
<br>
ځوی ګی مې راروان دی خلقه دې بلې پېرې ته
<br>
د کلي خلقو وېل چې ده بوډۍ لېونۍ شوې
<br>
رڼا ته تور تم وايي سپين سبا تورې تيارې ته
<br>
چې ساه دې ورکوله زما نوم دې يادولو
<br>
تا وې چې آخري ديدن د ځوی شو رانه پاتې
<br>
ادې خو مجبوري وه، بې دردي وه بې واقي وه
<br>
دې سره ښامار په ډېرو کړې ښايسته مېنې ميراتې
<br>
ما وې د تا په قبر به ډيوې روښانومه
<br>
ما وې چې دا ببر سر به په شنختې درته ږدمه
<br>
ما وې چې ستا کفن به په تودو اوښکو پرېولمه
<br>
ما وې چې د جمعې شپه ستا مزار کې تېرومه
<br>
ما وې ستا د جامو سره د زړه خواله کومه
<br>
چې تا قدم پرې ايښی وي هغه ځای ښکلومه
<br>
ادې خو قسمت بله را وکړه
<br>
په يو ساده دُنيا کې ته د خاورو مېلمنه شوې
<br>
او زه د دُنيا بل سر کې دُعا درته کوم
</center>


[[Category: پښتانه شاعران]]
[[Category: پښتانه ليکوالان]]
