[[Image:Shpoon.JPG|thumb|200px|سعدالدين شپون]]
'''سعدالدين شپون''' (په [[انګریزي]]:'''Saadudeen Shpoon''') د [[پښتو]] [[داستان|داستاني]] اثارو يو نوښت ګر ليکوال دی .
څېړنيز او روان [[نثر]] او د څيری کښنې توان دوی له ډيرو معاصرو [[کيسه]] ليکوالو بېلوي . او په دې ډول ښاغلی شپون بېل ځېل خپلوي .

== مخينه ==
[[Image:SADUDDIN SHPOUN.JPG|thumb|200px|سعدالدين شپون]]
سعد الدين شپون د [[قاضي برهان الدين]]، چې د اتحاد خان آباد ورځپاڼې مدير ؤ، ځوی او د ګهيځ د اوونيزې مدير مسؤل [[منهاج الدين ګهيځ]] ورور دی. نوموړی د [[د کندوز ولايت|کندز]] په [[د خان آباد ولسوالۍ|خان آباد ولسوالۍ]] کې نړۍ ته سترګې پرانيستي.

== زده کړې ==
نوموړي خپلې لومړنۍ زده کړې د خان آباد ولسوالۍ په سيمه ايز ښوونځي کې ترلاسه کړي او بيا وروسته د منځوۍ زده کړو لپاره د افغانستان پلازمېنې کابل ته تللی او هلته يې د حبيبيې ليسې نه د دوولسم ټولګي بريليک لاس ته راوړی. تر دې وروسته يې خپلې لوړې زده کړې په امريکا کې سر ته رسولي، او خپله ماسټري يې له امريکا نه راوړې.

== دندې ==
[[دوتنه:Shpoon.jpg|کيڼ|250px|بټنوک|سعد الدين شپون د امريکا غږ د راډيو په يوې سټوډيو کې]]
سعد الدين شپون د افغانستان د علومو اکاډمۍ غړيتوب درلود او تر يو څه مودې يې په همدغې اکاډمۍ کې دنده ترسره کړې. هغه تر ډېرې مودې د امريکا غږ د پښتو څانګې راډيو کې د وياند او خپرونې چمتوکوونکي په توګه هم دنده سر ته رسولې.

== ادبي ژوند ==
د ښاغلي شپون له لوری د کندز د خان اباد سيمې انځورونه ښايي په اوسني پښتو داستاني اثارو کې بې جوړې وي .

== چاپي آثار ==
د سعدالدين شپون ليکلي کتابونه په دې ډول دي:
#[[و نه و يو شپون و]]
#[[شين ټاغی]]
#[[ګټيالی]]
#[[د سمڅې ياران]]
#[[د بنګي غاړه]]
#[[ ښاېستو ]]

== د شعر يوه بېلګه ==
<center>'''مور '''
{{شعر}}
{{ب|د ګـلـو به محــشــر وه خو کـه ورېځــې لـږ سخــي وای|کــه ستا د ټيکــري پيڅکی وای زما به هم مستـــي وای}}
{{ب|د تــا د لاس ســـابـــه وای چـې بـې تـبـې مـې خـوړلی|د تــا د مينــې اور وای مــورې زه ورکــې ستــي وای}}
{{ب|مــاښــام مــې د کــټــوۍ نـه د شــودو څـوکـې څـټلی|سـهـار مې د مټـۍ پـه ترشخــون کـوچـو سبنــاري وای}}
{{ب|دردونــــه کـــړاوونــــه مــې کــرۍ ورځــې ګـاللـی|خـو شپـــه ستـــا په زنګون مې سرکېښـوی دلازاري وای}}
{{ب|نه پوهه، نه قلم وای نه مکـــتب، نه ليک او لـوست وای|تا لاس په سر راښکلی ما خپل زړه درته سکښتلی}}
{{ب|ســـړه د ژمي شپـــه وای د نغري خوږلن ته ناســـت وای|په ورو ورو په مزو دې افسانې راته کولای}}
{{ب|په ونو په اغزو مـې مخ او پښـــې زخمـــي زخمـــي وای|د تا په جادوګرو ګوتو ټولې رغېدلای}}
{{ب|ديـــوان وای ښاپېـــرۍ وای او ملـــوکـــه او بدرۍ وای|د تا د ښکلي غږ نه د اثارو غږ راتللای}}
{{ب|ای مورې زړې مورې ما خو نه وليدې مورې|ته لاړې درنه پاتې شو تنها ستا نازولی}}
{{ب|اي مورې دُنيا اور وه زه او ته ترې خبر نه وو|اوس ګرځم کړېدلی، اسکېرلی او ترټلی}}
{{ب|چې ساه دې ورکوله زما نوم دې يادولو|تا وې چې آخري ديدن د ځوی شو رانه پاتې}}
{{ب|ادې خو مجبوري وه، بې دردي وه بې واکي وه|دې سره ښامار په ډېرو کړې ښايسته مېنې ميراتې}}
{{ب|زه لاړم چې د سره ښامــار عـــلاج چېـــرته پېـــدا کړم|زه لاړم چې په ټوله دُنيا وکړم ننواتی}}
{{ب|دنيا ته ګرېوان وشلوم بېلګـې ورتـــه ښکـــاره کـــړم|دا داړې د ښامار دي نه شکرې نه نباتې}}
{{ب|که زه ئې درنه ګــوډ کـــړم او زما ســـره يو نشـــوې|قسم په ذوالجلال دی که به يو شی ورنه پاتې}}
{{ب|ای خلقه سره ښامـــار ته خړکـــی افغـــان ولاړ دی|تاريخ کې دي راغلي چې غليم خوري دلته ماتی}}
{{ب|ای مورې په زړه پورې ای درنې پښتنې مورې|د تا د جنازې کټ نورو يوړو هديرې ته}}
{{ب|خبر شوم چې بمونو مو کوډل کړل دړې وړې|او تا پناه وروړې وه د بل کلي دېرې ته}}
{{ب|خبر شوم چې زما فوټو دې هر چا ته ښودلې|ځوی ګی مې راروان دی خلقه دې بلې پېرې ته}}
{{ب|د کلي خلقو وېل چې ده بوډۍ لېونۍ شوې|رڼا ته تور تم وايي سپين سبا تورې تيارې ته}}
{{ب|ادې! يو نيـــم مليـــون مـــې په وطن کې شهيــدان شول|په هر کاله کې وير دی او په هر کلي کې ساندې}}
{{ب|مليون شپږ شلې نه دي چې په ګوتو شي شمارلی|يو نيم مليون لس لکهه دي پنځه لکهه پرې باندې}}
{{ب|يو نيم مليون خاټول که د بقوا په دشته شنه شي|دا ډاګ به شين چکن شي زرغونه رڼا به کاندي}}
{{ب|ما وې د تا په قبر به ډيوې روښانومه|ما وې چې دا ببر سر به په شنختې درته ږدمه}}
{{ب|ما وې چې ستا کفن به په تودو اوښکو پرېولمه|ما وې چې د جمعې شپه ستا مزار کې تېرومه}}
{{ب|ما وې ستا د جامو سره د زړه خواله کومه|چې تا قدم پرې ايښی وي هغه ځای ښکلومه}}
{{ب|ادې خو قسمت بله را وکړه|په يو ساده دُنيا کې ته د خاورو مېلمنه شوې}}
{{ب|او زه د دُنيا بل سر کې دُعا درته کوم|}}
{{د شعر پای}}
</center>


[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه]]
[[وېشنيزه: افغاني ليکوال]]
[[وېشنيزه: افغانان]]
