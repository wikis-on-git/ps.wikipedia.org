[[انځور:سعدالدين شپون.JPG|بټنوک|200px|سعدالدين شپون]] 
'''سعدالدين شپون''' ([[زوکړه]] ۱۳۱۲ لمريز لېږدي [[کال]]، د [[کندوز ولايت]]، د [[خان اباد ولسوالۍ]] - [[مړینه]] د ۱۳۹۶ لمريز لېږدي کال د [[وږي]] ۱۹ [[امريکا]]) ''(په [[انگرېزي ژبه|انگرېزي]]:Saadudeen Shpoon)'' د [[پښتو]] [[داستان|داستاني]] اثارو يو پښتو ژبی [[ليکوال]] دی.

== مخينه ==
[[دوتنه:سعدالـدين شپون.JPG|بټنوک|200px|سعدالدين شپون]]

سعدالدين شپون د ده په خپله وینا د ظاهر شاه د پاچا کېدو پر کال زېږېدلی دی. ظاهر شاه د ۱۳۱۲ په عقرب کې پر تخت کښېناست. کورنۍ یې لوستې وه. پلار یې د دولت په دستگاه کې د ځای او مقام خاوند وو. شپون د ننگرهار ولايت له خوږیاڼیو د کندوز ولايت خان آباد ته کډه شوی وو. سعد الدين شپون د [[قاضي برهان الدين]]، چې د اتحاد خان آباد ورځپاڼې مدير وو، زوی او د گهيځ د اوونيزې پازوال چلوونکي [[منهاج الدين گهيځ]] ورور دی. نوموړی د [[د کندوز ولايت|کندز]] په [[د خان آباد ولسوالۍ|خان آباد ولسوالۍ]] کې زېږېدلی دی.

هغه مهال [[افغانستان]] او په خاص ډول کابل د نوو، بدلون غوښتونکو ځوانانو د مبارزو ډگر وو. سعدالدین شپون که له یوه لوري د بدلون د بهیر لاروی وو، له بل لوري یې ملي واقعیتونه هم له پامه نه غورځول. 
== زده کړې ==
سعدالدين شپون خپلې لومړنۍ زده کړې د خان آباد ولسوالۍ په سيمه ايز ښوونځي کې وکړې او د منځنيو زده کړو لپاره د [[افغانستان]] پلازمېنې [[کابل]] ته تللی او هلته يې د حبيبيې ليسې نه د دوولسم ټولگي بريليک تر لاسه کړی دی. تر دې وروسته يې پر ۱۳۳۵ ل کال د کابل پوهنتون د ژبو او ادبیاتو په پوهنځي کې لوړې زده کړې وکړې. بيا يې نورې زده کړې په امريکا کې سر ته ورسولې او خپله ماسټري يې له دغه هېواده واخيسته. 
== دندې ==
[[دوتنه:سـعدالدين شپون.jpg|کيڼ|250px|بټنوک|سعد الدين شپون د امريکا غږ د راډيو په يوې سټوډيو کې]]
سعد الدين شپون د افغانستان د علومو اکاډمۍ غړيتوب درلود او تر يو څه مودې يې په همدغې اکاډمۍ کې دنده ترسره کړې. په کابل پوهنتون کې یې د اشرف غني، حکیم تڼیوال، بهاءالدین مجروح او نورو په ملتیا په افغانستان کې د علم او علمي څېړنو له پاره له ولسونو سره ناسته ولاړه درلوده.
یو وخت د ملگرو ملتو په یو دفتر کې مامور شو او له همدې ځایه، د ثور له کودتا وروسته د بل شوي اور لمبو مهاجرت ته اړوېست.
په [[پېښور]] کې یې هم د بنسټپالو له نېشونو سره گوزاره ونه شوه، [[اروپا]] ته ولاړ او د کوپن هاگن په یو [[پوهنتون]] کې یې په تدریس پیل وکړ.
وروسته د امریکا غږ راډیو پښتو خپرونې ته ورغی چې له دغه ځایه یې خواږه، تاوده غږ هم د مهاجرینو په کمپونو کې د بې کوره افغانانو خېمي وښورولې. له جنگه مخکې یې شعرونه او لیکنې په دولتي چاپي رسنیو کې خپرېدلې. د افغانستان د نوي نسل د لیکوالو په سرلارو کې راته. هغه تر ډېرې مودې [[د امريکا غږ راډيو]] پښتو څانگه کې د وياند او خپرونې چمتوکوونکي په توگه دنده سرته رسولې ده.
== ادبي ژوند == 

[[دوتنه:سـعدالـدين شپون.png|کيڼ|250px|بټنوک|سعد الدين شپون]]
د ليکوال شپون له لوري د کندوز د خان اباد سيمې انځورونه ښايي په اوسني پښتو داستاني اثارو کې بې جوړې وي. د هغه څېړنيز او روان [[نثر]] او د څيری کښنې توان دوی له ډيرو معاصرو [[کيسه]] ليکوالو بېلوي او په دې ډول سعدالدین شپون بېل ځېل خپلوي. 

==مړينه== 
وتلی افغان لیکوال، شاعر او د [[کابل پوهنتون]] پخوانی استاد سعدالدین شپون د امریکا په ویرجینیا ایالت کې د ورپېښې ناروغۍ له کبله د ۱۳۹۶ ل کال د وږي ۱۹ (د ۲۰۱۷ ز کال د سپتمبر ۱۰ مه) د ۸۴ کلونو په عمر ومړ. د ارواښاد استاد سعد الدین شپون جنازه د ۱۳۹۶ ل کال د وږي پر ۲۴ سهار د جمعې پر ورځ له امریکا څخه کابل ته انتقال او بیا د ښخولو لپاره لغمان ولایت ته ولیږدول شوه، چې له غرمې وړاندې په لس نیمو بجو د هغه له وصیت سره سم د لغمان د سرخکانو په سیمه کې د ارواښاد پوهاند [[محمد حسن کاکړ]] د قبر ترڅنگ خاورو ته وسپارل شوه.
== چاپي آثار ==
#[[و نه و يو شپون و]]
#[[شين ټاغی]]
#[[گټيالی]]
#[[د سمڅې ياران]]
#[[د بنگي غاړه]]
#[[ ښاېستو ]]

== باندنۍ تړنې == 
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B3%D8%B9%D8%AF%D8%A7%D9%84%D8%AF%D9%8A%D9%86_%D8%B4%D9%BE%D9%88%D9%86 په ويکي شعرونه کې د سعدالدين شپون يو شعر]
* [http://www.scribd.com/doc/46584016/De-Bangi-Ghara-%D8%AF-%D8%A8%D9%86%DA%AB%D9%8A-%D8%BA%D8%A7%DA%93%D9%87 د بنگي غاړه - د سعد الدين شپون د لنډو کيسو بشپړ کتاب په سکرېبډ کې.]

==سرچينې== 
# https://www.bbc.com/pashto/columns-41220513 
# https://www.bbc.com/pashto/afghanistan-41220512 
# https://www.pashtovoa.com/a/pashto-well-known-writer-and-journalist-buried-in-laghman/4030098.html 


[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه]]
[[وېشنيزه: افغاني ليکوال]]
[[وېشنيزه: افغانان]]
