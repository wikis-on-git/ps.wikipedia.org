د '''اقتصادي، ټولنیزو او کلتوري حقونو نړیوال میثاق یا تړون (ICESCR)''' یو څو اړخیز تړون دی چې د ملګرو ملتونو د عمومي اسمبلۍ له خوا د ۱۹۶۶ز کال د ډسمبر پر ۱۶مه د عمومي اسمبلې د 2200A(XXI) شمېره پرېکړه‌لیک له لارې تصویب شو او د ۱۹۷۶ز کال د جنورۍ له ۳مې راوروسته نافذ دی. دغه تړون اړوند اړخونه اړباسي چې د کار حقونو او د روغتیا حق، د زده‌کړې حق او د ژوند مناسب معیار ته د رسېدو د حقونو په ګډون غیر کورواکو او باور لرونکو سیمو او افرادو ته د اقتصادي، ټولنیزو او کلتوري حقونو (ESCR) د ورکولو لپاره کار وکړي. د ۲۰۲۰ ز کال تر جولای پورې، دغه تړون د ۱۷۱ غړي لرل. د متحده ایالاتو په ګډون نورو څلورو هېوادونو هم دغه تړون لاسلیک کړی خو تصویب کړی یې نه دی.<ref name="reservations">{{cite web|url=https://treaties.un.org/Pages/ViewDetails.aspx?src=IND&mtdsg_no=IV-3&chapter=4&clang=_en|title=UN Treaty Collection: International Covenant on Economic, Social and Cultural Rights|date=3 January 1976|publisher=UN}}</ref>

د اقتصادي، ټولنیزو او کلتوري حقونو نړیوال تړون یا ICESCR (او اختیاري پروتوکول یې) د بشري حقونو د نړیوالې لایحې یوه برخه ده چې ترڅنګ یې د بشري حقونو نړیواله اعلامیه (UDHR) او د مدني او سیاسي حقونو نړیوال میثاق (ICCPR) او د هغه لومړی او دویم پروتوکولونه هم د دغې لایحې برخه دي.<ref name="ohchr-fs2">{{cite web|url=http://www.unhchr.ch/html/menu6/2/fs2.htm|title=Fact Sheet No.2 (Rev.1), The International Bill of Human Rights|access-date=2 June 2008|publisher=UN OHCHR|date=June 1996|archive-url=https://web.archive.org/web/20080313093428/http://www.unhchr.ch/html/menu6/2/fs2.htm|archive-date=13 March 2008}}</ref>

دغه تړون د ملګرو ملتونو د اقتصادي، ټولنیزو او کلتوري حقونو د کمېټې له خوا څارل کېږي.<ref>{{cite web|title=Committee on economic, social and cultural rights|url=http://www.ohchr.org/EN/HRBodies/CESCR/Pages/CESCRIndex.aspx|work=www.ohchr.org}}</ref>

== پیدایښت او سرچینه یې ==
د اقتصادي، ټولنیزو او کلتوري حقونو د نړیوال تړون (ICESCR) ریښې هغه بهیر ته رسېږي چې د بشري حقونو د نړیوالې اعلامیې لامل شو. د ۱۹۴۵ز کال د سان فرانسیسکو په کنفرانس کې د «د بنسټیزو بشري حقونو په اړه اعلامیه» کې یې وړاندیز شوې ووه چې د ملګرو ملتونو د بنسټ اېښودلو لامل شوه او اقتصادي او ټولنیزې شورا ته یې د مسودې جوړولو دنده ورکړل شوه. د دغه بهیر په پیل کې، دغه سند پر یوه اعلامیه چې د بشري حقونو عمومي اصول یې بیانول او یوه کنوانسیون یا تړون چې الزامي ژمنې یې لرلې، ووېشل شو. لومړی هغه یې د بشري حقونو پر نړیواله اعلامیه (UDHR) بدله شوه او د ۱۹۴۸ د ډسمبر پر ۱۰مه تصویب شوه.<ref name="ohchr-fs22">{{cite web|url=http://www.unhchr.ch/html/menu6/2/fs2.htm|title=Fact Sheet No.2 (Rev.1), The International Bill of Human Rights|access-date=2 June 2008|publisher=UN OHCHR|date=June 1996|archive-url=https://web.archive.org/web/20080313093428/http://www.unhchr.ch/html/menu6/2/fs2.htm|archive-date=13 March 2008}}</ref><ref>{{cite web|title=International bill of human rights|url=http://www.lawteacher.net/human-rights/essays/international-bill-of-human-rights.php|work=lawteacher.net|url-status=dead|archive-url=https://archive.is/20140819165643/http://www.lawteacher.net/human-rights/essays/international-bill-of-human-rights.php|archive-date=19 August 2014|df=dmy-all}}</ref>

د کنوانسیون د مسودې جوړولو بهیر دوام وکړ خو د ملګرو ملتونو د غړو ترمنځ د منفي مدني او سیاسي او مثبتو اقتصادي، ټولنیزو او کلتوري حقونو د نسبي اهمیت په اړه پام‌وړ اختلافات وو. دغه اختلافات د دې لامل شول چې دغه کنوانسیون په دوو جلا میثاقونو ووېشل شي، "په یوه کې مدني او سیاسي حقونه او په بل کې یې اقتصادي، ټولنیز او کلتوري حقونه ځای شي." په دواړو تړونونو یا میثاقونو کې باید د امکان تر حده ورته احکام راغلي وای او په هم‌مهاله توګه د لاسلیک لپاره پرانیستل شوي وای. په هر یوه کې به د ټولو خلکو د خپلواکۍ د حق په اړه یوه ماده هم وه.<ref>{{cite book|title=The International Law of Human Rights|last=Sieghart|first=Paul|year=1983|publisher=Oxford University Press|page=25}}</ref><ref name="unga-r543">United Nations General Assembly Resolution 543, 5 February 1952.</ref><ref>United Nations General Assembly Resolution 545, 5 February 1952.</ref>

د اوسني میثاق یا تړون غړي هېوادونه به، د هغو غړو هېوادونو په شمول چې د غیر کورواکو او باور لرونکو سیمو د ادارې مسؤلیت لري، د خپلواکۍ د حق ترلاسه کېدو ملاتړ کوي او د ملګرو ملتونو د منشور له احکامو سره سم به د دغه حق درناوی کوي.<ref>'''International Covenant on Economic, Social and Cultural Rights''', Part I, Article 1, Paragraph 3.</ref>

لومړی سند د مدني او سیاسي حقونو نړیوال میثاق او دویم یې د اقتصادي، ټولنیزو او کلتوري حقونو نړیوال میثاق شو. د دواړو میثاقونو مسودې په ۱۹۵۴ ز کال کې د ملګرو ملتونو عمومي اسمبلې ته د بحث لپاره وړاندې شوې او په ۱۹۶۶ز کې تصویب شوې.<ref>United Nations General Assembly Resolution 2200, 16 December 1966.</ref>

== اختیاري پروتوکول ==
د اقتصادي، ټولنیزو او کلتوري حقونو د نړیوال تړون اختیاري پروتوکول د دغه میثاق یو جانبي تړون دی چې د تړون ټولو اړخونو ته اجازه ورکوي چې د افرادو د شکایتونو څېړلو لپاره د اقتصادي ټولنیزو او کلتوري حقونو د کمېټې صلاحیت په رسمیت وپېژني.<ref>{{cite web|title=Closing a historic gap in human rights|url=http://www.unhchr.ch/huricane/huricane.nsf/view01/D39BD9ED5406650FC125751C0039FE08?opendocument|publisher=United Nations|date=10 December 2008|access-date=13 December 2008}}</ref>

اختیاري پروتوکول د ملګرو ملتونو د عمومي اسامبلۍ له خوا د ۲۰۰۸ کال د ډسمبر په ۱۰مه تصویب شو. دغه پروتوکول د ۲۰۰۹ ز کال د سپټمبر په ۲۴مه د لاسلیک لپاره پرانیستل شو او د ۲۰۲۰ز کال د جنورۍ تر میاشتې د ۴۵ اړخونو له لوري لاسلیک شو او د ۲۴ له لوري تصویب هم شو. د اړینو تصویبونو له درشل څخه په تېرېدو سره، دغه پروتوکول د ۲۰۱۳زکال د مې له ۵ مې نېټې راوروسته نافذ شوی دی.<ref>{{cite web|title="Economic, social and cultural rights: legal entitlements rather than charity" say UN Human Rights Experts|url=http://www.unhchr.ch/huricane/huricane.nsf/view01/C5486C42747EC60BC125751B005B08B3?opendocument|publisher=United Nations|date=10 December 2008|access-date=13 December 2008}}</ref><ref>{{cite web|url=https://www.un.org/apps/news/story.asp?NewsID=32207&Cr=cultural+rights&Cr1=|title=UN urges States to adhere to new instrument to protect human rights|publisher=United Nations|date=24 September 2009|access-date=27 September 2009}}</ref><ref>{{cite web|url=http://treaties.un.org/Pages/ViewDetails.aspx?src=TREATY&mtdsg_no=IV-3-a&chapter=4&lang=en|title=Parties to the Optional Protocol to the International Covenant on Economic, Social and Cultural Rights|publisher=United Nations Treaty Collection|access-date=9 February 2013|archive-date=20 July 2012|archive-url=https://www.webcitation.org/69IflgxSM?url=http://treaties.un.org/Pages/ViewDetails.aspx?src=TREATY&mtdsg_no=IV-3-a&chapter=4&lang=en|url-status=dead}}</ref><ref>[http://www.ohchr.org/en/NewsEvents/Pages/DisplayNews.aspx?NewsID=12968&LangID=E DisplayNews]. Ohchr.org. Retrieved on 2013-07-12.</ref>

== د اقتصادي، ټولنیزو او کلتوري حقونو کمېټه ==
د '''اقتصادي، ټولنیزو او کلتوري حقونو کمېټه''' د بشري حقونو د کارپوهانو یا متخصصینو یوه اداره ده چې د دغه تړون پر پلي کېدو د څار دنده لري. دغه کمېټه د بشري حقونو له ۱۸ خپلواکو کارپوهانو جوړه ده چې د څلور کلنو دورو لپاره ټاکل کېږي او په هرو دوو کلونو کې یې نیمایي غړي ټاکل کېږي.<ref>{{cite web|url=http://ap.ohchr.org/documents/E/ECOSOC/resolutions/E-RES-1985-17.doc|title=ECOSOC Resolution 1985/17|access-date=2 June 2008|publisher=UN OHCHR|date=28 May 1985}}</ref>

د بشري حقونو د نورو څارونکو بنسټونو خلاف، دا کمېټه د هغه تړون پر بنسټ نه ده جوړه شوې چې څارنه یې کوي بلکې دا د اقتصادي او ټولنیزې شورا له لوري د دوو پخوانیو څارونکو ادارو له ناکامۍ وروسته جوړه شوې ده.<ref name="ohchr-fs16">{{cite web|url=http://www.unhchr.ch/html/menu6/2/fs16.htm#6|title=Fact Sheet No.16 (Rev.1), The Committee on Economic, Social and Cultural Rights|access-date=2 June 2008|publisher=UN OHCHR|date=July 1991|archive-url=https://web.archive.org/web/20080501050654/http://www.unhchr.ch/html/menu6/2/fs16.htm#6|archive-date=1 May 2008}}</ref>

ټول غړي دولتونه اړ دي چې دغې کمېټې ته منظم راپورونه وړاندې کړي چې په کې د دوی قانوني، قضایي، د پالیسي جوړونې اړوند او نور هغه ګامونه په تړون کې د منل شویو حقونو د پلي کولو لپاره یې اخیستي دي، په کې تشرېح شوي وي. لومړی راپور باید د دغه تړون یا میثاق له تصویب دوه کاله وروسته وړاندې شي؛ تر هغه وروسته په هرو پینځو کلونو کې راپورونه ورکول کېږي. کمېټه بیا هر راپور څېړي او خپلې اندېښنې او سپارښتنې د "وروستیو کتنو" په توګه غړي دولت ته رسوي.<ref>{{cite web|url=http://www2.ohchr.org/english/bodies/cescr/index.htm|title=Committee on Economic, Social and Cultural Rights|access-date=3 June 2008|publisher=UN OHCHR}}</ref>

دغه کمېټه معمولاً په هره مې او نومبر میاشت کې په جېنېوا کې سره جرګه کېږي.<ref>{{cite web|url=http://www2.ohchr.org/english/bodies/cescr/sessions.htm|title=Committee on Economic, Social and Cultural Rights – Sessions|access-date=3 June 2008|publisher=UN OHCHR|url-status=dead|archive-url=https://web.archive.org/web/20080611184428/http://www2.ohchr.org/english/bodies/cescr/sessions.htm|archive-date=11 June 2008|df=dmy-all}}</ref>

== سرچينې او ياداښتونه ==
