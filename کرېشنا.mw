[[File:Krishna  Holding Mount Govardhan - Crop.jpg|thumb|کریشنا د ګوردن په غونډۍ]]
'''کرېشنا''' په [[سانسکریټي ژبه]] د تور په مانا دی، او په [[هندوییزم]] کې (Krishna) یا کرېشن (Kṛṣṇa) وېشنو د اتم اوتار تېر شوې دی. ګووېند، ګوپال، کرېشن کنهیا، بری او جګن ناتهـ په ډول ډول ستایننومونو هم ستایل شوې دی. کرېشنا د بهګتي ستر ښوواند هم ګڼل کېږي. بهګوت ګیتا د کرېشنا د لارښوونو لنډیز (خلاصه) ګڼل کېږي.

د کرېشنا راښکاره کېدنه پینځه زره کاله وړاندې د کورو کشترا په نامه یوه ستره جګړه کې وشو. ددې جګړې په لړ کې کرېشنا خپل نږدې ملګري او مرید [[ارجونا]] ته د ارواپوهنې، څښتن، او څښتن ته د رسېدنې درې لارې چارې یانې د پېژندګلو لار (جنانا یوګا)، عمل (کارما یوګا)، او مینه (باکتی یوګا) ور زده کړل. دا ښوونې د [[بګواد ګیتا]] په کتاب کې چې د ډېری مذهبي هندو ډلو ټپلو سپېڅلې کتاب دی راغلي، چې دا بیا خپله د [[مهابهارات]] سترو حماسو څخه ګڼل کېږي. دا بیا د [[رامایانا]] سره د هند له سترو حماسي منظومو څخه ګڼل کېږي.

ددې دوه منظومو او دارنګه د ځینو هندي پورانا په ګروهه، کرېشنا د زمکې پر سر د د څښتن د راښکاره کېدنې [[وېشنو]] یا اوتار ګڼل کېږي.
 
په [[بګواد ګیتا]] کې کرېشنا بیا بیا ځان د څښتن اعلی شخصیت او د ټولو کایناتو سرچیڼه ښکاره کوي. ارجونا د خپلو ویناوو په ځینو ځایونو کې له ده (کرېشنا) څخه غوښتنه کوي چې خپل اصلي او نړیوال جوړښت کې ځان راښکاره کړي، چې دا غوښتنه یې منل کېږي او کرېشنا خپله اصلي څېره راښکاره کوي.

== کرېشنا په نورو هندي متنونو کې==

د هندوییزم ځينې نور مذهبي متون شته چې په هغې کې هم د کرېشنا یادونه شوې، چې لدې ډلې څخه موږ د بګاواتا، پورانا (شریماد بګواتا)، د مهابهارتا منظومه اشعار، شري برهما بسامهیتا او نرادا باکتي سوترا نومونه یادولای شو.

نورې سرچینې هم شته چې د کرېشنا یادونه پکې شوې لکه چایتنیا چاریتامریتا او شری بریهاد بګواتا مریتا دي، چې دا بیا د ګودیا او ایشناوا له څانګو شمېرل کېږي.

== د څښتنوالي درې وجې ==
د [[هندوییزم]] په مذهب کې د څښتن تعالی لپاره درې وجې پېژندلې کېږي. [[هندوان]] دا درې وجې د نورو د شتون سرچینه او بنسټ ګڼي. دا درې وجې په لاندې ډول دي:

۱- برهمن: بې د څښتن له جوړښت څخه یوه وجه ده چې د لمر د رڼا په څېر هرځای کې خپره وي. د څښتن دا وجه د اوپنشادونو سکالو (موضوع) ګڼل کېږي.  

۲- پرام آتما: د هغه څښتن وجه چې د هرڅه په زړونو، اجزاوو، پدیدو او د هر انسان په زړه کې شتون لري.

۳- بهاگاوان: د داسې وجې لرونکې چې له مادی نړۍ پورته په خپل یوه روحاني چاپېریال کې ژوند کوي.
کرېشنا بیا د همدې درېیمې وجې یا بګوان څخه دی.

== بهرنۍ تړن ==
* [http://www.krishna.com/node/118 کریشنا]
* http://www.krishna.com
* http://www.iskcon.com
* http://krishna.avatara.org
* http://www.krishnajanmashtami.com
* http://www.radhavallabh.com 

[[category:هندوییزم]]
[[category:هند]]
[[category:د مهابهارت وګړي]]
[[category:هندي فلسفه]]
