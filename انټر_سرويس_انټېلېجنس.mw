{{د-امريکا-د-دولت-ايجنسۍ|agency=Inter-Services Intelligence|image=Coat of arms of Pakistan.svg|size=125|title=FBI seal|motto=''[[State emblem of Pakistan|Faith, Unity, Discipline]]''|}}{|
! style="text-align:left;" | Director                : [[Nadeem Taj]]
|-
! style="text-align:left;" | Department             :  [[Military of Pakistan]]
|-
! style="text-align:left;" | Established          : 1948
|-
! style="text-align:left;" | Major departments:
|-
| style="text-align:left;" |
* Joint Intelligence X (JIX)
* Joint Intelligence Bureau (JIB)
* Joint Counter Intelligence Bureau (JCIB)
* Joint Intelligence North (JIN)
* Joint Intelligence Miscellaneous (JIM)
* Joint Signal Intelligence Bureau (JSIB)
* Joint Intelligence Technical (JIT) 
|-
! style="text-align:left;" | Notable Directors:
|-
| style="text-align:left;" |
* [[Akhtar Abdur Rahman]]
* [[Hamid Gul]]
* [[Asad Durrani]]
* [[Mahmud Ahmed]]
* [[Ehsan ul Haq]]
* [[Ashfaq Parvez Kayani]]
|}
'''آی اېس آی''' د پاکستان د څارګرې ادارې نوم دی. چې همدا نوم پخپله يو انګرېزي نوم دی او د انټر سرويس انټېلېجينس (Inter-Service Intellegence) لنډون دی. پاکستان له خپل پیدایښت وروسته  په کال ۱۹۴۷ کې دوې څارګرې ادارې جوړې کړې چې لمړۍ یې د  نظامي استخبارات او دوهمه هغه یې د  تحقیقاتو ریاست  په نامه ونومولې .   د هند او پاکستان سره په جګړه کې چې کله د نظامي استخباراتو ستره ناکامي څرګنده شوه، نو پاکستان هوډ وکړ چې یوه بله څارګره اداره جوړه کړي .  په دې ډول انګرېز  تورن جنرال آر کوتون چې دی په خپله په استرالیال کې زېږېدلی خو د انګرېزانو په نظامي ځواکونو او په هغه مهال کې یې د پاکستان په نظامي ځواکونو کې دنده درلوده، په کال   ۱۹۴۸ کې یوه نوې څارګره اداره د آی اېس آی تر نامه لاندې جوړه کړه .   که څه هم چې په لمړې سر کې د دغې څارګرې ادارې  دنده د ملک د ننه د مالوماتو راټولول نه وه -  پرته له آزاد کشمیر او پښتونخوا - خو دغه رول هغه وخت بدل شو چې  ایواب خان ولسمشر شو . 

کله چې نظامي اسخبارات او د تحقیقاتو ادراه  هم په دوهمه هندې او پاکستاني جګړه کې په کال ۱۹۶۵ کې د مالومات  په راټولو کې ناکامه شولې، نو ایوب خان آی اېس آی په دې وګوماره چې هم د ملک د ننه او هم په بهر کې د مالوماتو د راټولونې دنده پر غاړه واخلي .   ایوب خان همدارنګه  آی اېس آیس ته دا دنده وسپارله چې د  ملک د ننه سیاستوال هم وڅاري .  کله چې زولفقار علي بوټو واک لاس ته کړ، نو ورسره آی اېس آی هم خپله اړتیا او وړتیا له لاسه ورکړه .   ځکه چې بوټو د آی اېس آی په لوبو ډېر شکمن وو .  ده دا انګېرله چې ګواکې د ټولټاکنو په بهیر کې آې اېس آی  ناوړه لوبې وکړې .   زولفقار په دې اند وو  چې آی اېس آی دا هاندو هڅې کولې  چې یو نظامي حکومت پر واک پاتې شي .  کله چې دی له واکه ولوېد، او جنرال ضیاالحق واک تر لاسه کړ، آی اېس آی بیا راژوندی شو او د پوره واک او خپل سرۍ ستونځ ته ورسېد .   په همدې حال کې وو چې روسانو هم پر افغانستان یرغل وکړ . 

د امریکا څارګرې ادارې سي آی اې له وخته ګټه پورته کړه او آی اېس آی ته یې دنده ورکړه چې د روسانو پر وړاندې افغان مجاهېدین سمبال کړي .   د دغه موخې لپاره یې یوه څانګه د ډګروال محمد یوسف تر بولۍ لاندې جوړه کړه چې یوازې او یوازې د افغانستان څارنه وکړي .   نو د دې لپاره  سي آی  اې (CIA) د پاکستان د آی اېس آی ډېر کارمن په امریکا کې وروزل چې هغوی په خپل وار بیا په پاکستان کې افغان مجاهېدین روزل او خپل پټ عملیات یې د روسانو، افغان حکومت او ان هغو مجاهېدینو او روڼ اندانو چې په رښتیا سره یې د وطن مینه او غم درلود، پر وړاندې سرته رسول .   د امریکایي لیکوال ستیو کول په وینا چې په خپل کتاب "د پېریانو جګړه " کې یې لیکلې وو چې ضیاالحق د آی اېس آی مشر اختر عبدالرحمن ته او وروسته حمید ګل ته  وویل چې په افغانستان کې داسې اور بل کړې چې یوازې اوبه په ځوښ راولي، خو چې تر چاینکې راتویې نه شي .  

آی اېس آی له خپل جوړښته راپه دېخوا د نړۍ له ډېرو استخباراتي ادارو سره ټېنګې اړیکې لري چې د یادولو وړ یې (CIA)سي آی اې، د انګلستان  (MI6)اېم آی شپږ او د اسرایئلو (MOSSAD) موساد دی .   که څه هم چې آی اېس آی د ډېرو نورو استخباراتي ادارو، د ملګرو ملتونو ډېرو ادارو او همدارانګه د ډېرو خبري رسنیو په لاسوندونو یوه ترهګره اداره ده، خو رسمي موخې یې په لاندې ډول دي:

*د ملي امنیت ټینګښت او د ملک د ننه او په بهر کې  د پاکستان د ګټو خوندیتوب
*په ګاوندیو ملکونو، په تېره افغانستان او هند کې د سیاسي او نظامي خوځښتونو او بهیرونو څارنه چې د پاکستان په ملي امنیت او د دوی په بهرنۍ پالیسي یا تګلاره باندې پوره پوره اغېزه لرلای شي . 
*له درې نورو نظامي ځواکونو، اردو، بهري او هوایي ځواکونو سره همکاري
*په خپلو نظامي کادرونو او پرسونلو څارنه .  په همدې ډول د  خبري رسنیو، بهرنیو دپلوماتانو او  خپلو هغو چې د ملک د ننه او همدارنګه په بهر کې په دنده بوخت دي، او همدارنګه په پاکستاني ټولنه او د هغوی په  .اوښتون څارنه .

د آی اېس آی څانګې په لاندې ډول دي:

    یا (جیکس)Joint Intelligence X

 دغه څانګه د نورو ټولو څانګو د سمون او تنظیم دنده پر غاړه لري .  کله چې نورې ټولې څانګې مالومات راټول کړي، وروسته یې د چا‌ڼ لپاره دغې څانګې ته استوي، چې راپور ترې ولیکي .  

  یا (جیب)Joint Intelligence Bureau

دغه څانګه د آی اېس آی تر ټولو لویه او ځواکمنه څانګه ده چې آر دنده یې د سیاسي ګوندونو څارل دي .   دغه څانګه درې نورې وړي څانګې هم لري چې په هند کې د پټو عملیاتو، د ترهګرۍ پر ضد جګړه او همدارنګه د ډېرو مهمو شخصیتونو د امنیت دنده پر غاړه لري .  

 یا (جي سي ان بي)Joint Counter Intelligence Bureau

دغه څانګه د هغو مالوماتو چان  پر غاړه لري چې د پاکستاني دپلوماتانو له خوا په بهر ملکونو کې راټول شوي وي .   دغه څانګه ډېر څارګر په افغانستان، چین، هند، مرکزي آسیا او  منځني ختیځ  کې لري .   داسې ګومان هم کېږې، چې په اروپا او سهیله امریکا او افریقا کې یې د خپلو کړو وړو لمن ډېره غزولې وي . 

   یا (جین)Joint Intelligence North

دغه څانګه په جمو او کشمیر کې ډېره کارنده ونډه لري، په ځانګړې توګه د کترول له لیکو سره چې هند او کشمیر یې سره جلا کړي .  

  یا (جیم)Joint Intelligence Miscellaneous

دغه څانګه په نورو ملکو کې د ورانکارۍ دنده پر غاړه لري .

  یا (جي اس آی بي)Joint Signal Intelligence Bureau

په دغه څانګه کې چې د رییس تر څنګ درې مرستیالان هم په کار بوخت دي، د غلیم او یا هم د نورو ملکونو د جاوسوسانو د څارنې او پلټنې، د دوی د پانګې او همدارانګه د دوښمن د نظامي توکیو او ځواکونو د څرک اېستنې دنده پر غاړه لري .

  یا ( جیټ)Joint Intelligence Technical

 دغه څانګه د څارنې وسایل، وسلې، او چاودېدونکې توکې برابروي .   د ډېرو په ګومان دغه څانګه یوه د کمیاوي وسلو کارخونه هم لري۰

 په لوېدیځ کې ډېر سیاسې کارپوهان  په دې اند دي چې ګواکي آی اېس آی یوه داسې اداره ده چې له هغو اسلامي ښندیالانو جوړه، چې له عربي ملکونو سره نږدې اړیکي او له لوېدیځه، په تېره بیا له امریکا څخه کرکه لري، خو دا هسې د غربې نړۍ یوه دسیسه او پاکستان ته د خاورینې پوزې جوړول دي .  که چېرې آی اېس آی رښیتا هم یوه اسلامي اجندا درلودلای، نو په ۱۹۸۲ کال کې به یې هغه روسې مزایېل چې روسیې د فلسطین د خپلواکۍ ګوند ته ورکړي ول، موساد او سي آی اې ته په لاس نه ورکول . 

 افغان مجاهېدین چې له ۱۹۷۸-۱۹۹۷ پورې د روسیې او د نجیب حکومت پر وړاندې سمبالېدل، هغه هم کومه اسلامي فرضیه او دنده نه ګڼل کېده .  ځکه چې آی اېس آې د امریکا او همدارنګه د انګرېزانو او نورو لوېدیځې اروپا د ملکونو د استخباراتو له خوا ګومارل شوی وو چې د روسانو مخه ډب کړي .   لوېدیځ د دې دندې لپاره عربي شېخان هم له ځان سره یو ځای کړل چې د اسلام او خپلواکۍ په نامه خپله سیاسي لوبه نوره هم ګړندۍ او د بریا پر لورې وخوځوي . 

آی اېس آی د انګرېزانو او د سي آی اې په هڅونه په پاکستان کې د افغان سفارت استازي احمد منصور ته په کال ۱۹۸۶ کې لندن ته د تګ ژمنه ورکړه، خو په دې آړ چې احمد منصور به د خاد ټول غړي چې په پاکستان کې د افغان سفارت له خوا سمبالېږي، پاکستان یا هم سي آی اې ته په لاس ورکوي .  د دې ترڅنګ به احمد منصور هغه د اړیکو نیولو اسناد  پاکستان ته ورکي چې د افغانستان د حکومت او ځېنو مجاهېدمشرانو او همدارنګه هغه افغان روڼ اڼدانو  چې د افغان ناورین لپاره یې یوه سوله اییزه لاره  لټوله .   احمد منصور چې له آره  کم اصله او د یوه پوره ناولي وجدان څښتن وو، همداسې وکړل او لندن ته یې ځان ورساوه .  له دې سره سم، د وخت افغان حکومت او مجاهېدین نور هم پر یو بل بې باوره او د افغان مسلمانو وروڼو تر منځ جګړه نوره هم اوږده شوه . 

آی اېس آی د افغانانو د لا نور ځورولو لپاره هر ځل او په هر وخت کې ځانګړي لوبې امري .   کله چې امریکا پر افغانستان یرغل وکړ، نو آی اېس آی ژر له یوي خوا خپلې اړیکې له شمالي ټلوالې سره ټینګې کړې او د طالب ځواکونو په باره کې یې ډېر مالومات ورکړل، او له بلې خوا یې کرزی له کوټې څخه شړلو ته مجبور کړ چې ګواکي د طالبانو پر وړاندې جنګېږي .  آی اېس آی دغه لوبه اوس هم پر مخ وړي، خو په دې توپیر سره چې اوس یې یوې لوبې ته ډېر رنګونه ورکړي دي :

د کرزي له حکومت څخه ملاتړ کوي، خو طالبانو ته هر هغه وسلي او جګړه اییز توکې ورکوي چې د افغان ماشومانو وژن پرې ډېرېږي .   له یوې خوا له عربي ملکونو څخه روپۍ اخلي او د دوی ډېر لوپوړي غړي لکه بن لادن او ایمن اظواهري ساتي، عربي جنګیالي له عربي ملکونو څخه افغانستان ته، له افغانستانه بیا نورو ملکونو او همدارنګه عراق ته، او له پخواني روسي جمهوریتو څخه افغانستان، عراق او چیچنیا ته وړي راوړي،  له بلې خوا له امرېکا څخه روپۍ اخلي او ځینۍ له همدې جګنیاليو پر امریکا پلوري .

 د ملګرو ملتونو نړیوالې د بښنې ټولنې د راپور له مخې پاکستان ډېر بې ګنا کسان نیولې چې له درې څلورو او پنځو کال راهیسې یې هېڅ څرک هم نه دی لګېدلی .   جنرال مشرف په خپل کتاب " د اور په لیکه" کې په خپله دا منلې چې آی اېس آی ډېر بې ګنا کسان سي آی اې ته په لاس ورکړل چې د هر کس په سر یې پنځه زره (۵۰۰۰) ډالره وګټل . 

 افغان سفیر ښاغلی عبدالسلام ضعیف هم یو له هغو بې ګنا کسانو څخه وو چې  د آی اېس آی  په سپارښتنه پاکستاني حکومت امریکا ته په لاس ورکړ .   دلته په ځانګړي توګه د پاکستان مینه او لېوالتیا له اسلام او له اسلامي او منلي نړیوال سیاسي ارزښتونو سره څرګندېږي .   آی اېس آی او پاکستاني دولت که چېرې د موساد، اېم آی شپږ او سي آی اې په جوپړ کې نه وای، خپلواک اسلامي دولت وای او نړیوال نورومونو ته یې درناوی درلودای، نو ښاغلی ضعیف به یې امریکا ته نه سپاره .   

 آی اېس آی که څه هم چې تل د امریکا او انګرېزانو په جوپړ کې دی، خو بیا هم امریکا په کال ۱۹۹۳ کې د هغو ادارو په نوملړ کې ونیو چې د ترهګرو سمبالښت او روزنه کوي .  ځکه چې داسې  ځناورتوب او غیر انساني کړنو ته یې لاس او پښې واچولې چې ان په خپله امریکا یې وډاروله .   په همدې کال کې د ګارډین انګرېزي ورځپاڼې په وینا آی اېس آی په هند کې د مومبایي ښار په چاودنه کې پوره ونډه درلوده .  آی اېس آی سره له دې لوبو چې د افغانانو پر وړاندې یې کوي، په نړیوالو سترو پېښو کې هم لاس لري چې ښې بلګې یې د سپتمبر یوولسمه، د لندن بمي چاودنه، د مومبایي بمي چاودنه، د هند په پارلمان یرغل، د حیدر آباد او د ورنوسي بمي چاودنه ده .



{{د پاکستان څارګرې ادارې}}
{{intelorgofwor}}

{{د پاکستان پوځ}}

[[وېشنيزه:په ۱۹۴۸ کې بنسټ شوې څارګرې ادارې]]
[[وېشنيزه:د پاکستان پوځ]]
[[وېشنيزه:د پاکستان څارګرې ادارې]]

[[ca:ISI]]
[[da:ISI]]
[[de:Inter-Services Intelligence]]
[[fr:Inter-Services Intelligence]]
[[id:Inter-Services Intelligence]]
[[it:Inter-Services Intelligence]]
[[pl:ISI (wywiad)]]
[[sl:Inter-Services Intelligence]]
[[fi:ISI]]
[[tr:ISI]]
[[ur:انٹر سروسز انٹیلی جنس]]
