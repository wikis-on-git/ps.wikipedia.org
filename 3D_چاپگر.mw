'''د 3D-Printer''' لغتي ترکیب ته که غور وکړو، نو جوته به شي چې په دغه نړیوال نوم کې څو لغتونه شته; Printer یعنی د چاپ ماشین او د “3D”  مشهوره کلیمه د دوو لغتونو څخه تشکیله شوې ده. D يې د dimensional یعنی بعدي یا اړخیز معنی لري چې د بعد یا اړخ د صفت بڼه ده او د 3 عدد د Three (= درې) څېړنيزه لړۍ : نوی صنعتي انقلاب او د 3D د چاپ ماشينپه معنی ده. دغه معلومات په ډاګه کوي چي د 3D د پرینټر په ذریعه چاپېدونکي توکي اوږدوالی، هسکوالی او عرض لري، د بیلګي په توګه لکه مېز.  دغه راز د 3D څخه مخکي 2D ا (= Two-dimensional) وو، چي یوازي يې اوږدوالی او عرض لرل. د تيوري له مخي دا خبره پر حق ده چي د 3D-Printer په ذریعه هرڅه چاپېدائ سي، د بیلګي په توګه غذايي مواد، ګیلاس، پاڼه، مېز، کېبل، زامه او ان دا چي د یوه کور د چاپېدو امکانات هم سته، خو د یو شمېر موادو د چاپ لپاره نورو اختراعاتو ته اړتیا لیدل کيږي. 
د 3D-Printer په وسیله که یو څه چاپوو، نو د هماغه څيز سرمشق ته ضرورت سته، یعني د چاپېدونکو موادو بېلګه یا ماډل باید په کمپیوټر کي چمتو وي او یا يې هم نمونه د 3D-Scanner په واسطه ثبت سوې وي. ساینس پوهانو د دغه ارزښتناک ماشین د چاپ لپاره بېلابيلي طريقې کشف کړي، چي بنسټيزه يې ((additive layering)) نوميږي. د چاپ د دغه بهير په ترڅ کي د یو څيز سرمشق طبقه پر طبقه (یا لای پر لای) جوړيږي  او د جوړښت په جریان کي يې مواد د پوډر په بڼه د سریښناکو توکو سره ګډيږي. څومره چي يې هره طبقه یا هر لای نرۍ وي، هغومره يې د چاپېدونکي توکي بڼه واقعي وي.
