جیمس ایرل کارټر ( د ۱۹۲۴ز کال د اکټوبر په لومړۍ نېټه زېږېدلی) پخوانی امریکایي سیاستوال دی، چې له ۱۹۷۷ز کال نه تر ۱۹۸۱ز کال پورې یې د متحده ایالاتو د ۳۹م ولسمشر په توګه دنده ترسره کړې. نوموړی د ډیموکرات ګوند غړی و، چې له ۱۹۷۱ز کال نه تر ۱۹۷۵ز کال پورې د جورجیا ایالت د ۷۶م والي او له ۱۹۶۳ز کال نه تر ۱۹۶۷ز کال پورې، د جورجیا ایالت سناتور پاتې شوی دی. کارټر د دندې له پرېښودو وروسته په سیاسي او ټولنیزو پروژو کې بوخت شو او په ۲۰۰۲ز کال کې یې د بشردوستانه کارونو لپاره د سولې نوبل جایزه هم تر لاسه کړه.

کارټر په جورجیا کې زېږېدلی او ستر شوی، په ۱۹۴۶ز کال کې د متحده ایالاتو له سمندري اکاډمۍ نه د لېسانس سند په تر لاسه کولو سره فارغ او په سمندري ځواک کې یې دنده تر لاسه کړه. په ۱۹۵۳ز کال کې د خپل پلار له مړینې وروسته، هغه خپله سمندري دنده پرپرېښوده او بېرته کور ته راستون شو او هلته یې د خپلې کورنۍ د ممپلیو د سوداګرۍ مشري په غاړه واخیسته.هغه د ​​ډیموکرات ګوند فعال غړی و، چې له ۱۹۶۳ز کال نه تر ۱۹۶۷ز کال پورې د جورجیا په سنا کې دنده ترسره او وروسته بیا د ۱۹۷۰ز کال کې د ډیموکرات ګوند په لومړیو ټاکنو کې د کارل سانډرز له ماتې وروسته د جورجیا والي وټاکل شو. هغه تر ۱۹۷۵ز کال پورې د والي په توګه پاتې شو. سره له دې، چې هغه د جورجیا ایالت نه بهر چا نه پېژانده، خو د ۱۹۷۶ز کال ولسمشریزو ټاکنو ته یې ځان نوماند او د جمهوري غوښتونکي  ګوند نوماند جیرالډ فورډ ته یې ماتې ورکړه.

کارټر د خپلې ولسمشرۍ په دویمه ورځ، د ۴۴۸۳ ګڼې فرمان په صادرولو سره د ویتنام د جګړې ټولو تښتېدلو ته بښنه وکړه. د هغه د ولسمشرۍ پر مهال د کابینې په کچه دوه نوي وزارتونه، د انرژۍ وزارت او د پوهنې وزارت جوړ شول. کارټر د انرژۍ ملي تګلاره جوړه کړه چې د انرژي سرچینو ساتنې، د بیو کنټرول او د عصري ټکنالوژۍ کارونې ته په کې ځای ورکړل شوی و. کارټر د ډیویډ کمپ توافقات، د پاناما کانال تعهدات، د ستراتیژیکو وسلو د محدودیت د خبرو اترو دویم پړاو (SALT II) او پانامې ته د پانامې کانال زون بېرته راستنېدلو تګلاره تعقیب کړه. په اقتصادي ډګر کې، هغه له اقتصادي ناورین، لوړ پاړسوب(انفلاسیون)، لوړې بیکارۍ او د پرمختګ له ورو ودې سره مخامخ شو. همدارنګه هغه د ولسمشرۍ دورې په پای کې، له ۱۹۷۹ز کال نه تر ۱۹۸۱ز کال پورې د ایران د یرغمل کولو کړکېچ  د ۱۹۷۹ز کال د انرژۍ ناورین، د نیکاراګوانو انقلاب او پر افغانستان د شوروي یرغل سره مخامخ شو. کارټر د یرغل په ځواب کې، سړه جګړه نوره هم زیاته کړه، پر شورويانو یې اقتصادي او سوداګریز بندیزونه ولګول او په مسکو کې یې د ۱۹۸۰ز کال د اوړي د اولمپیک بایکاټ مشري هم وکړه.

کارټر د ۱۹۸۰ز کال د ولسمشرۍ په ټاکنو کې د جمهوري غوښتونکو ګوند نوماند رونالډ ریګن ته په ولسمشریزو ټاکنو کې ماته ورکړه. تاریخپوهان او سیاسي شنونکي په عمومي ډول کارټر د منځنۍ کچې نه دټیټ ولسمشر په توګه ډلبندي کوي. له ولسمشرۍ وړاندي د کارټرفعالیتونه، د هغه د ولسمشرۍ دورې په پرتله ډېر په زړه پورې بلل شوي. په ۱۹۸۲ز کال کې، کارټر د بشري حقونو د ودې او پراختیا لپاره د کارټر مرکز جوړ کړ، چې په ۲۰۰۲ز کال کې دغه مرکز ته د ښو کړنو په پار د سولې نوبل جایزه هم ورکړل شوه. کارټر د سولې د خبرو اترو د ترسره کولو، د ټاکنو د څارنې او په پرمختللو هېوادونو کې د ناروغیو مخنیوي او له منځه وړلو لپاره په پراخه کچه سفرونه وکړل. کارټر د انسانیت لپاره خیریه بنسټ اغېزمن شخصیت ګڼل کېږي. کارټر د سیاسی یادښتونو او شعري ټولګو په ګډون تردېرشو ډېر کتابونه لیکلي او د اسرائیلو او فلسطین شخړو په ګډون یې، د متحده ایالاتو او نړۍ په اوسنیو چارو کارنده تبصرې کړې ده.

== د جیمي کارټر د ادارې بهرنۍ تګلاره ==

=== اسرائیل او مصر ===
د خپلې ولسمشرۍ له پیل راهیسې، کارټر هڅه کوله، چې د عرب او اسرائیلو په شخړه کې منځګړیتوب وکړي. په ۱۹۷۷ز کال کې د دواړو هېوادونو ترمنځ د هراړخیز جوړجاړي په لټه کې له ناکامې هڅې وروسته، په ۱۹۷۳ز کال کې د جنیوا کنفرانس له لارې، کارټر د مصر ولسمشر انور سادات او د اسرائیلو لومړي وزیر میناچیم ته بلنه ورکړه، تر څو د ۱۹۷۸ز کال په سپټمبر کې د ولسمشرۍ ماڼۍ ډیویډ کمپ ته د یوې حتمي سولې د رامنځته کولو په موخه ولاړ شي. په داسې حال کې، چې دواړه خواوې له لوېدیځې غاړې نه د اسرائیلو د وتلو په اړه موافقې ته ونه رسېدل، خو د خبرو په پایله کې مصر په رسمي توګه اسرائیل په رسمیت وپېژندل او په لوېدیځه غاړه او غزه کې یې یو منتخب حکومت رامنځته کړ. دا د ډیویډ کمپ تړون پایله وه، چې د اسرائیلو او مصر ترمنځ جګړه یې پای ته ورسوله.<ref>Alter, p. 388-417</ref><ref>Herring, p. 841–842</ref><ref>Kaufman and Kaufman, 2006, pp. 53–56</ref><ref>Jørgen Jensehaugen.  ''Arab-Israeli Diplomacy under Carter:  The US, Israel and the Palestinians'' (2018) p. 178, quoted [https://networks.h-net.org/node/28443/discussions/4083976/h-diplo-roundtable-xx-36-j%C3%B8rgen-jensehaugen-arab-israeli on H-DIPLO])</ref>

=== ایران ===
د ۱۹۷۷ز کال د نومبر په ۱۵مه کارټر ژمنه وکړه، چې د هغه اداره به د متحده ایالاتو او ایران ترمنځ مثبتو اړیکو ته د معاصر دریځ «پیاوړی، باثباته او پرمختللی» تر عنوان لاندې دوام ورکوي.د نومبر په څلورمه د ایراني محصلینو یوې ډلې په تهران کې د امریکا پر سفارت برید وکړ، چې د امام له پیروانو سره یې تړاو درلود او د ایران له انقلاب نه یې ملاتړ کاوه. د برید په پایله کې ۵۲امریکایي ډیپلوماتان او اتباع د ۴۴۴ورځو لپاره یرغمل ونیول شول، تر هغو چې د ۱۹۸۱ز کال د جنورۍ په ۲۰مه د کارټر پر وړاندې د ولسمشر په توګه د رونالډ ریګن له بریالیتوب وروسته سملاسي خوشې شول. د کړکېچ په لړ کې، کارټر له ۱۰۰ ورځو نه زیات په سپینه ماڼۍ کې په ګوښه کې پاتې شو.<ref>{{cite news|url=https://www.nytimes.com/1977/11/16/archives/carter-lauds-shah-on-his-leadership-assures-visitor-us-will.html|title=Carter Lauds Shah On His Leadership|date=November 16, 1977|access-date=August 30, 2021|newspaper=The New York Times}}</ref><ref>Bourne, p. 454</ref>

له دغې پېښې نه یوه میاشت وروسته، کارټر ژمنه وکړه چې دغه شخړه به غیر له کوم پوځي اقدام نه چې د یرغمل شوو بندیانو د وینې تویولو یا پر دوی د برېد یا سزا ورکولو لامل کېږي، د خبرو اترو له لارې هواره کړي . د ۱۹۸۰ز کال د اپریل په مه کارټر د ۱۲۲۰۵ګڼې اجرائیوي فرمان په صادرولوسره پر ایران اقتصادي بندیزونه ولګول او د ایران د کابینې د غړو په وړاندې یې د نورو اقداماتو اعلان هم وکړ،چې د بندیانو د خوندي خلاصون لپاره اړین ګڼل کېدل. د ۱۹۸۰ز کال د اپریل په ۲۴مه، کارټر د یرغمل شویو بندیانو خوشې کولو په موخه د شاهین منګول (Eagle Claw)عملیاتو امر وکړ، خو دغه ماموریت د اتوامریکايي سرتېرو په وژل کېدو او د دوو الوتکو په نسکورېدو سره ناکام پای ته ورسېد.<ref>Bourne, p. 452</ref><ref>{{Cite news|url=http://forward.com/articles/120124/how-hanukkah-came-to-the-white-house/|title=How Hanukkah Came To The White House|first1=Jonathan|last1=D. Sarna|date=December 2, 2009|access-date=August 30, 2021|publisher=The Forward}}</ref><ref>{{cite web|url=https://www.presidency.ucsb.edu/documents/american-hostages-iran-remarks-state-department-employees|title=American Hostages in Iran Remarks to State Department Employees. (7 December 1979)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 30, 2021}}</ref><ref>{{cite web|url=https://www.presidency.ucsb.edu/documents/executive-order-12205-economic-sanctions-against-iran|title=Executive Order 12205—Economic Sanctions Against Iran (7 April 1980)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 30, 2021}}</ref><ref>{{cite web|url=https://www.presidency.ucsb.edu/documents/sanctions-against-iran-remarks-announcing-us-actions|title=Sanctions Against Iran Remarks Announcing U.S. Actions. (7 April 1980)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 30, 2021}}</ref><ref>{{cite news|url=http://www.thecrimson.com/article/1980/4/8/carter-cuts-ties-with-iran-ppresident/|title=Carter Cuts Ties With Iran|date=April 8, 1980|access-date=August 30, 2021|newspaper=The Harvard Crimson}}</ref><ref>{{cite web|url=https://www.presidency.ucsb.edu/documents/address-the-nation-the-rescue-attempt-for-american-hostages-iran|title=Address to the Nation on the Rescue Attempt for American Hostages in Iran (24 April 1980)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 30, 2021}}</ref><ref>{{cite web|url=https://www.presidency.ucsb.edu/documents/rescue-attempt-for-american-hostages-iran-white-house-statement|title=Rescue Attempt for American Hostages in Iran White House Statement. (25 April 1980)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 30, 2021}}</ref><ref name=":02">{{Cite web|title=Declassified CIA memo predicted the 1980 October Surprise|url=https://www.muckrock.com/news/archives/2017/jul/24/declassified-cia-memo-predicted-1980-october-surpr/|access-date=2021-11-13|website=MuckRock|language=en-US}}</ref>

=== شوروی اتحاد ===
د ۱۹۷۷ز کال د فبرورۍ په ۸مه کارټر له شوروي اتحاد نه وغوښتل، چې له متحده ایالاتو سره«د هر اړخیزې اټومي ازموینې بندیز» لپاره یو ځای شي. کارټر د جون په ۱۳مه، د یوه مطبوعاتي کنفرانس په ترڅ کې وویل چې: د اونۍ په پیل کې به متحده ایالات «له شوروي اتحاد سره د هر اړخیزې اټومي ازموینې د بندیز پر تړون کار وکړي ،ترڅو د ځمکې لاندې یا په فضا کې د اټومي وسایلو ټولې ازموینې منع کړي».<ref>{{cite web|url=https://www.presidency.ucsb.edu/documents/the-presidents-news-conference-112|title=The President's News Conference (8 February 1977)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 31, 2021}}</ref><ref>{{cite web|url=https://www.presidency.ucsb.edu/documents/the-presidents-news-conference-114|title=The President's News Conference (13 June 1977)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 31, 2021}}</ref><ref>{{cite web|url=https://www.presidency.ucsb.edu/documents/the-presidents-news-conference-115|title=The President's News Conference (30 December 1977)|website=The American Presidency Project|last1=Peters|first1=Gerhard|last2=Woolley|first2=John T.|access-date=August 31, 2021}}</ref><ref>{{cite news|url=https://www.nytimes.com/1979/06/19/archives/us-and-soviet-sign-strategic-arms-treaty-carter-urges-congress-to.html|title=U.S. And Soviet Sign Strategic Arms Treaty; Carter Urges Congresss To Support Accord|date=June 19, 1979|access-date=August 31, 2021|newspaper=The New York Times}}</ref><ref>{{cite news|url=https://www.politico.com/story/2015/06/this-day-in-politics-june-18-1979-119113|title=Jimmy Carter signs Strategic Arms Limitation Treaty, June 18, 1979|first=Andrew|last=Glass|publisher=Politico|date=June 18, 2015|access-date=August 31, 2021}}</ref>

کارټر د ډسمبر په ۳۰مه، په يوه خبري غونډه کې وويل چې: « د تېرو څو مياشتو په موده کې امريکا او شوروي اتحاد د مهمو مسايلو د يو اوږد لېست په اړه ډېر پرمختګ کړی، چې تر ټولو مهم يې د ستراتیژیکو اټومي وسلو ځای پرځای کول او کنټرول و» او دواړه هېوادونه د راتلونکي کال تر پسرلي پورې د ستراتیژیکو وسلو د محدودیت د دویم تړون اړوند خبرو اترو د پای ته رسولو په لټه کې دي، دا خبرې د ۱۹۷۹ز کال د جون په ۱۸مه د کارټر او لیونید برژنیف له خوا د ستراتیژیکو وسلو د محدودیت دویم تړون په لاسلیک کولو سره عملي شوې.<ref>{{Cite web|title=Jimmy Carter and the Second Yemenite War: A Smaller Shock of 1979? {{!}} Wilson Center|url=https://www.wilsoncenter.org/blog-post/jimmy-carter-and-second-yemenite-war-smaller-shock-1979|access-date=2021-11-21|website=www.wilsoncenter.org|language=en}}</ref><ref>{{cite web|url=http://www.presidency.ucsb.edu/ws/?pid=33079|title=The State of the Union Address Delivered Before a Joint Session of the Congress. (January 23, 1980)|access-date=August 31, 2021|website=The American Presidency Project|archive-date=September 11, 2018|archive-url=https://web.archive.org/web/20180911122002/http://www.presidency.ucsb.edu/ws/?pid=33079|url-status=dead}}</ref>

== سرچینې ==
