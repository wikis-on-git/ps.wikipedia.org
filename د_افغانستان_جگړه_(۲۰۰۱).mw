[[دوتنه:US Marines in Operation Enduring Freedom.jpg|400px|thumb|left]]
د افغانستان جګړه د پوځ د عملیاتو څخه يوه پوځی عملیه ده چې د۲۰۰۱ کال څخه په افغانستان کې د طالبانو پر ضد د ناټو لخوا اداره کېږی.
==تاریخ==
د سپټمبر په ۱۱ مه نېټه کال ۲۰۰۱م زېږيز کې دامریکا په سوداګريزو ودانيؤ باندې د ترهګرو تر برید وروسته د امریکا حکومت د شک پربنسټ د [[القاعده|القاعدی]] سخت دريڅه تنظيم د پړې لامل وګاڼه، د همدغو تورونو په بنسټ ېې د القاعدې د مخ نيوۍ په تکل پر افغانستان باندې بريد پیل کړ . د امریکا حکومت ټينګار کاؤه چې په افغانستان کې د القاعدې پوڅي ګړندي مرکزونه پراته دي او د سخت دريڅې اسلامي ډلې ترنامه د لوېديڅې نړۍ خلکو ته ګواښ پېښوي . امریکایی حکومت غوښتل چې طالبان د القاعدې مشر اسامه بن لادن امريکې ته وسپاري ، خو د طالبانو مشرانو په وار وار د هغه د مېلمه ګڼلو په حالت ټينګار کاؤ ورسره ېې د امريکې د چارواکو څخه د تورونو پر بنسټ جوت ثبوتونه غوښتل، دا لړۍ تر هغه روانه وه ترڅو طالبانو د اسامه ابن لادین امریکايانو ته د ورسپارلو څخه انکار وکړ او عربي هېوادونو ته وراستولو باندې همغږي وښووله . پدې لړ کې عربي هېوادونو هم د هغه د بېرته ترلاسه کولو څخه لاس په سر شول . امریکا طالبانو ته خپل اخري توربرېښ پدې ډول ورکړ، که چېری طالبان اسامه ابن لادین دوی ته ونه سپاري، نو امریکایی پوځ به پر افغانستان راودانګي او هر ډول برید به وکړی. طالبانو همدې توربريښ ته په بابېزه وکتل او د ملګرو ملتونو له لارې ېې د حل لپاره لاس وغڅاوه ، دا چې د طالبانو حکومت په بشپړه توګه د ملګرو ملتونو لخوا نه ؤ پېژندل شوی نو ېې طالبان له پامه وغورڅول او د شمالي ټلوالې په استازیتوب ېې د برهان الدین رباني له پلوؤيانو سره د مشورو پر اساس پر افغانستان د برید امر ورکړ . چې په ترڅ کې ېې د اکټوبر پر ۷مه نېټه په کال ۲۰۰۱ م زېږيز کې د افغانستان په خاوره په ډېره بې پروا توګه بريدونه پیل کړه .

==پوځی عملیه==
په ۲۰۰۱ م زېږيز کال د اکټوبر پر ۷مه امریکایی پوځ د القاعدې په پلمه پر طالبانو برید وکړ. په۱۳.۱۱.۲۰۰۱ د شمالي جنګسالاره ډلې کابل ته پرته د ملګرو ملتونو له اجازې ورننوتل . د طالبانو تر پرزېدو وروسته نوی منڅمهالې اداره جوړه شوه چې په ترڅ کې ېې حامد کرزی د افغانستان نوی موقت ولسمشر ونومول شو.


 






 




[[وېشنيزه:افغانستان]]
[[وېشنيزه:جګړې]]

[[ar:عملية الحرية الدائمة]]
[[cs:Operace Trvalá svoboda]]
[[de:Operation Enduring Freedom]]
[[en:Operation Enduring Freedom]]
[[fa:عملیات بلندمدت آزادی]]
[[fi:Enduring Freedom]]
[[fr:Operation Enduring Freedom]]
[[hu:Enduring Freedom hadművelet]]
[[it:Operazione Enduring Freedom]]
[[ja:不朽の自由作戦]]
[[ko:항구적 자유 작전]]
[[no:Operasjon Enduring Freedom]]
[[pl:Inwazja na Afganistan (2001-2002)]]
[[pt:Operação Enduring Freedom]]
[[ru:Операция «Несокрушимая свобода»]]
[[zh:持久自由军事行动]]
