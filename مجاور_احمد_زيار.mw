[[Image:Ziar.jpg|thumb|289px|مجاور احمد زيار]]
'''پوهاند دوكتور مجاور احمد زيار''' (په انګرېزي: '''Mujawir Ahmad Zyar''') د [[افغانستان]] يو تکړه ژبپوه، لرغونپوه، شاعر، ليکوال او اديب دی نوموړی په ۱۹۳۷ مېلادي کال د [[د ننګرهار ولايت|ننګرهار]] د مزينې رود په حصارك كې د ژوند پرمخ سترګې پرانيستې . 

== زده کړې ==
لومړنی ښوونځی يې په خپل كلي او [[كامه]] كې په خوارۍ او مزدورۍ سرته رسولى . تر څلور كلنو ديني او ادبي زده كړو وروسته يې د [[كابل]] په شپېنيو منځنيو او دويمنيو ښوونځيو " ابن سينا او دارالمعلمين " كې د زده كړو چانس لاسته راوړى دى .
<br>
پر 1962 زيږيز كال يې [[د كابل پوهنتون]] د ژبو او ادبياتو له پوهنځي څخه بريليك ترلاسه كړى دى . د دغه پوهنڅي د پښتو او ژبپوهنې د څانګو د پوهنيز - څېړنيز غړي په توګه يې څلور كاله د افغانستان د ژبپوهنې د اتلس رغاونې د پروژې له مخې  د [[پښتو]] او يوشمېر نورو لږه كيو ژبو څه له پاسه سل [[ګړدود]]ه (لهجې) د هېواد له ګوټ ګوټه راټولې كړې او څېړلې دي .
<br>
له 1966 تر 1972 ز. يې د هغه بورس له مخې چې د نوموړې پروژې د يوه ډېر كاري برخوال په توګه ورته په برخه شوى وو، د [[سويس]] له برن پوهنتون څخه په ټوليزه او آرياني [[ژبپوهنه]] ، [[ادبپوهنه]] او [[توکمپوهنه]] ( اتنالوجۍ ) كې د ماسترۍ او ډاكترۍ لوړترين بريليكونه ترلاسه كړي دي . له هغه راهيسې يې د كابل پوهنتون د اړوند پوهنځي د پښتو ژبې او ادب ښوونه پرمخ وړې ده .
<br>
له 1984 – 1986 ز. يې د [[برلين]] [[د هومبولت پوهنتون]] د ختيځپوهنې په څانګه كې د مېلمه استاد په توګه د افغانستانپوهنې د ښوونې چارې سرته رسولې او دوه كاله ( 1994 – 1996 ز. ) يې [[د پېښور پوهنتون]] د پښتو ماستري او ډاكتري څانگې د Visiting Professor په توګه دنده پرځاى كړې او راوروسته يې د كورني پيوستون پر بنسټ د انګليستان په پوهنتوني ښار "اكسفورډ" كې د مېشتيا رښته په برخه شوې ده .
<br>

== څېرمه چارې او دندې ==
[[Image:Pohandziarzyar.jpg|thumb|کيڼ|289px|مجاور احمد زيار]]
1972 – 1975 : د ژبو او ادبياتو پوهنځي د وږمې مهالنۍ او نورو پښتو خپرونو چلونه .
<br>
1978 – 1979 : د افغانستان د علومو اكادېمۍ د پښتو څېړنو د نړيوال مركز مشري .
<br>
1980 : د ملي موزيم او ملي ارشيف د بيا رغاونې د كمېسيون غړيتوب .
<br>
1980 : د افغانستان د سولې ، پيوستون او دوستۍ د سازمان مشري .
<br>
1980 – 1984 : د كابل پوهنتون د ژبو او ادبياتو د پوهنځي مشري .
<br>
له 1991 راهيسې د علامه سيد جمال الدين افغان د فرهنګي ټولنې مشري .

== علمي او ادبي هستونې ==

===  پوهنيزې څېړنې  ===
#[[پښتو نومتړنګونه]] يا اسمي تركيبات (الماني)
#[[پښتو پښويه]] 
#[[پښتو ويي پوهنه]] 
#[[پښتو ليكلار]] 
#[[پښتو شعر څنګه جوړېږي؟]] 
#[[پښتو او پښتانه د ژبپوهنې په رڼا كې]]
#[[پټه خزانه يوه لغوي خزانه]] 
#[[پښتو سيندګى (هممانيزونه)]] 
#[[پښتو سيندګى (نويزونه)]] 
#[[انګرېزي - پښتو سيندګى (سربلونه + اوستربلونه)]] 
#[[د خوشال ادبي پښتو]] 
#[[د يوې کره پښتو ليکلارې لارښود]]
#[[د ژبپوهنې بنسټونه]] 
#[[غږپوهه او د پښتو پښويي (ګرامر)]] 
#[[درېيمه بشپړه او کره پوهنتوني (اکادميکه) خپرونه .]]

===  ژباړې  ===
#پښتانه او وروڼه مليتونه 
#[[د كنېشكا د سره كوتل ډبرليك]] ( له الماني ) 
#[[پټه خزانه]] (پرالماني)

===  ادبي ( پېيلې او ناپېيلې ) ټولګې   ===
#زنداني نغمې
#سوزونه او سازونه
#وينه او مينه
#ګلكڅونه، ګلولې 
#اندوژوند 
#اندو واند 
#رزم وبزم
#پوهه او ګروهه 
#د سبرونو نڅا 
#ګلوييونه
#څڅواكي 
#زما نړۍ 
#د مرجانونو څانګې 
#نوې پېړۍ او نوې زرۍ 
#اور و وينې 
#ساندې او سندرې 
#مينه د زړه په وينه ( ناول ) او ناپيگيليگ ( نثري تولگه ) .

د دغو چاپي اثارو ترڅنګه د پښتو او نورو افغاني ژبو څه له پاسه سل ټوكه ګړدودي څېړنو او نورو ګڼو ناچاپه ليكنو څېړنو او بيا تر هېواد دننه او د باندې په پښتو، پارسۍ، المانۍ او انګرېزۍ څه له پاسه دوه نيم زرو علمي، ادبي او ژورنالېستيكي خپرو شوو ليكنو، ژباړنو او ويناوو ، پوهاند زيار د هېواد او سيمې په كچه تر علامه حبيبي راوروسته د لوړترين ليكوالي ريكارډأ څښتن كړى دى .

پر دغو ټولو علمي - فرهنګي هلو ځلو سربېره د افغان - پښتني ټولنې دغه هڅاند او  نوښتګر پوهاند او ليكوال دا څه له پاسه دېرش كاله د " يوې - كره ليكنۍ پښتو " او " نوي - ازاد پښتو شعر " غبرګ غورځنګونه هم له سترو بريو او برياوو سره پرمخ وړي او له دغه پلوه يې هم د خپلې ژبې او ادب د نړيوالې سيالۍ د جوګه كېدو لپاره يوه بېسارې اغېزمنه ونډه پرځاى كړې  ده .

== نورې لوستنې ==
[[لرغونپوهنه د پوهاند دوکتور زيار له څېرموڅيړنيزو بوختياوو څخه]]

== باندنۍ تړنې ==
[http://www.zyar.net/ د مجاور احمد زيار وېبپاڼه]


[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
