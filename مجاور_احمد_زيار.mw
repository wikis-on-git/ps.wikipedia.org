[[دوتنه:مجاور احمد زيار.jpg|بټنوک|289px|مجاور احمد زيار]]
'''پوهاند دوکتور مجاور احمد زيار''' ''([[انگرېزي ژبه|په انگرېزي]]: Mujawir Ahmad Zyar)'' د [[افغانستان]] يو ژبور څېړونکی ، ژبپوه، لرغونپوه، شاعر، ليکوال او اديب دی نوموړی په ۱۹۳۷ زېږديز کال د [[د ننگرهار ولايت|ننگرهار]] د مزينې رود په حصارک کې وزېږېد . 

== زده کړې ==
لومړنی ښوونځی يې په خپل کلي او [[کامه]] کې په خوارۍ او مزدورۍ سرته رسولى . تر څلور کلنو ديني او ادبي زده کړو وروسته يې د [[کابل]] په شپېنيو منځنيو او دويمنيو ښوونځيو " ابن سينا او دارالمعلمين " کې د زده کړو چانس لاسته راوړى دى .
<br>
پر 1962 زيږيز کال يې [[د کابل پوهنتون]] د ژبو او ادبياتو له پوهنځي څخه بريليک ترلاسه کړى دى . د دغه پوهنڅي د پښتو او ژبپوهنې د څانگو د پوهنيز - څېړنيز غړي په توگه يې څلور کاله د افغانستان د ژبپوهنې د اتلس رغاونې د پروژې له مخې  د [[پښتو]] او يوشمېر نورو لږه کيو ژبو څه له پاسه سل [[گړدود]]ه (لهجې) د هېواد له گوټ گوټه راټولې کړې او څېړلې دي .
<br>
له 1966 تر 1972 ز. يې د هغه بورس له مخې چې د نوموړې پروژې د يوه ډېر کاري برخوال په توگه ورته په برخه شوى وو، د [[سويس]] له برن پوهنتون څخه په ټوليزه او آرياني [[ژبپوهنه]] ، [[ادبپوهنه]] او [[توکمپوهنه]] ( اتنالوجۍ ) کې د ماسترۍ او ډاکترۍ لوړترين بريليکونه ترلاسه کړي دي . له هغه راهيسې يې د کابل پوهنتون د اړوند پوهنځي د پښتو ژبې او ادب ښوونه پرمخ وړې ده .
<br>
له 1984 – 1986 ز. يې د [[برلين]] [[د هومبولت پوهنتون]] د ختيځپوهنې په څانگه کې د مېلمه استاد په توگه د افغانستانپوهنې د ښوونې چارې سرته رسولې او دوه کاله ( 1994 – 1996 ز. ) يې [[د پېښور پوهنتون]] د پښتو ماستري او ډاکتري څانگې د Visiting Professor (مرستيال پروفیسر)په توگه دنده پرځاى کړې او راوروسته يې د کورني پيوستون پر بنسټ د انگليستان په پوهنتوني ښار "اکسفورډ" کې د مېشتيا رښته په برخه شوې ده .
<br>

== څېرمه چارې او دندې ==
[[دوتنه:مجـاور احمد زيار.jpg|بټنوک|کيڼ|289px|مجاور احمد زيار]]
1972 – 1975 : د ژبو او ادبياتو پوهنځي د وږمې مهالنۍ او نورو پښتو خپرونو چلونه .
<br>
1978 – 1979 : د افغانستان د علومو اکادېمۍ د پښتو څېړنو د نړيوال مرکز مشري .
<br>
1980 : د ملي موزيم او ملي ارشيف د بيا رغاونې د کمېسيون غړيتوب .
<br>
1980 : د افغانستان د سولې ، پيوستون او دوستۍ د سازمان مشري .
<br>
1980 – 1984 : د کابل پوهنتون د ژبو او ادبياتو د پوهنځي مشري .
<br>
له 1991 راهيسې د علامه سيد جمال الدين افغان د فرهنگي ټولنې مشري .

== علمي او ادبي هستونې ==

===  پوهنيزې څېړنې  ===
#[[پښتو نومتړنگونه]] يا اسمي ترکيبات (الماني)
#[[پښتو پښويه]] 
#[[ويي پوهنه (کتاب)|ويي پوهنه]] 
#[[پښتو ليکلار]] 
#[[پښتو شعر څنگه جوړېږي؟]] 
#[[پښتو او پښتانه د ژبپوهنې په رڼا کې]]
#[[پټه خزانه يوه لغوي خزانه]] 
#[[پښتو سيندگى (هممانيزونه)]] 
#[[پښتو سيندگى (نويزونه)]] 
#[[انگرېزي - پښتو سيندگى (سربلونه + اوستربلونه)]] 
#[[د خوشال ادبي پښتو]] 
#[[د يوې کره پښتو ليکلارې لارښود]]
#[[د ژبپوهنې بنسټونه]] 
#[[غږپوهه او د پښتو پښويي (گرامر)]] 
#[[درېيمه بشپړه او کره پوهنتوني (اکادميکه) خپرونه .]]

===  ژباړې  ===
#پښتانه او وروڼه مليتونه 
#[[د کنېشکا د سره کوتل ډبرليک]] ( له الماني ) 
#[[پټه خزانه]] (پرالماني)

===  ادبي ( پېيلې او ناپېيلې) ټولگې   ===
#[[زنداني نغمې]]
#[[سوزونه او سازونه]]
#[[وينه او مينه]]
#[[گلکڅونه]] 
# [[گلولې]] 
#[[اند و ژوند]] 
#[[اند و واند]] 
#[[رزم و بزم]]
#[[پوهه او گروهه]] 
#[[د سبرونو نڅا]] 
#[[گلوييونه]]
#[[څڅواکي]] 
#[[زما نړۍ]] 
#[[د مرجانونو څانگې]] 
#[[نوې پېړۍ او نوې زرۍ]] 
#[[اور و وينې]] 
#[[ساندې او سندرې]] 
#[[مينه د زړه په وينه]] (ناول) او ناپېيلي ( نثري تولگه ) .

د دغو چاپي اثارو ترڅنگه د پښتو او نورو افغاني ژبو څه له پاسه سل ټوکه گړدودي څېړنو او نورو گڼو ناچاپه ليکنو څېړنو او بيا تر هېواد دننه او د باندې په پښتو، پارسۍ، المانۍ او انگرېزۍ څه له پاسه دوه نيم زرو علمي، ادبي او ژورنالېستيکي خپرو شوو ليکنو، ژباړنو او ويناوو ، پوهاند زيار د هېواد او سيمې په کچه تر علامه حبيبي راوروسته د لوړترين ليکوالي ريکارډأ څښتن کړى دى .

پر دغو ټولو علمي - فرهنگي هلو ځلو سربېره د افغان - پښتني ټولنې دغه هڅاند او  نوښتگر پوهاند او ليکوال دا څه له پاسه دېرش کاله د " يوې - کره ليکنۍ پښتو " او " نوي - ازاد پښتو شعر " غبرگ غورځنگونه هم له سترو بريو او برياوو سره پرمخ وړي او له دغه پلوه يې هم د خپلې ژبې او ادب د نړيوالې سيالۍ د جوگه کېدو لپاره يوه بېسارې اغېزمنه ونډه پرځاى کړې  ده .

== د کتابونو انځورتون==
<gallery>
دوتنه:26DSC011.JPG|پښتو پښويه
دوتنه:پښتو پښويه.JPG|پښتو پښويه
دوتنه:ناپېيلې.JPG|ناپېيلې
</gallery>

== نورې لوستنې ==
[[لرغونپوهنه د پوهاند دوکتور زيار له څېرموڅيړنيزو بوختياوو څخه]]

== باندنۍ تړنې ==
* [http://www.zyar.net/ د مجاور احمد زيار وېبپاڼه]
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%85%D8%AC%D8%A7%D9%88%D8%B1_%D8%A7%D8%AD%D9%85%D8%AF_%D8%B2%D9%8A%D8%A7%D8%B1 په ويکي شعرونه وېبپاڼه کې د مجاور احمد زيار شعرونه]


[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
