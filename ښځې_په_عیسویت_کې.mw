په عیسویت کې د ښځو ونډې د عیسویت له لومړیو تر اوسه ډېر توپیر کړی. ښځو په عیسویت کې مهم رول لوبولی په ځانګړې توګه په واده او په رسمي وزارتي بستونو کې د دندې ترسره کولو پرمهال او په بېلابېلو عیسوي ډلو، کلیساګانو او نورو کلیسایي سازمانونو کې. <ref>{{Cite web|title=Women and Christianity|url=https://www.bl.uk/sacred-texts/articles/women-and-christianity|access-date=2021-05-20|website=The British Library}}</ref>

په ډېرو سازمان شوو کلیسا ګانو کې د رهبرانو په توګه د ښځو د ونډې لوبول منع دي، خو ډېری کلیساګانې اوس د ښځو پر وړاندې د مساواتو (د ښځو او نارینه وو لپاره مساوي ونډه) لیدلوری لري. د روم په کاتولیک او ارتودکس کلیساګانو کې یوازې نارینه وو کولای شول د کشیش او یا هم نورو رهبرانو (د کلیسا په ټاکل کېدونکو رهبرانو، د سیمه ییزو کلیساګانو د مشرانو، فرهنګي غړو) په توګه وټاکل شي؛ یوازې مجرد نارینه کېدلای شي د رهبرۍ په لوړو مقامونو لکه پاپ، معنوي پلار او کاردینال په توګه وټاکل شي. ښځې کولای شي د راهبو او یا هم پاکو باکره ګانو په توګه خدمت وکړي.<ref name="BFM20002">{{cite web|url=http://www.sbc.net/bfm2000//bfm2000.asp%3E|title=Southern Baptist Convention > SBC Search|website=www.sbc.net|access-date=3 April 2018}}</ref><ref>{{Cite web|last=Roebuck|first=David G.|title=Loose the Women|url=https://www.christianitytoday.com/history/issues/issue-58/loose-women.html|access-date=2021-06-22|website=Christian History {{!}} Learn the History of Christianity & the Church|language=en}}</ref><ref>{{Cite web|last=Theology|date=2015-06-04|title=Women in the Pentecostal Movement|url=https://fullerstudio.fuller.edu/women-in-the-pentecostal-movement/|access-date=2021-06-22|website=Fuller Studio|language=en-US}}</ref>

د پروتستانت یو شمېر اصلي ډلو د وزیرانو (کشیشې) په توګه د ښځو د ټاکلو په برخه کې د خپلو محدودیتونو په راکمولو کار پیل کړی، له دې سره چې یو شمېر نورو لویو ډلو په ځانګړې توګه د جنوبي باپتیست کنوانسیون د دې په غبرګون کې خپل محدودیتونه لا زیات شدید کړي. ډیری کاریزماتیک او پنټیاکاستل کلیساګانې د دې چارو مخکښانې وې کوم چې د جوړښت له پیله یې ښځو ته د تبلیغ اجازه ورکوله.<ref>{{Cite web|title=Women and Christianity|url=https://www.bl.uk/sacred-texts/articles/women-and-christianity|access-date=2021-05-20|website=The British Library}}</ref><ref name="Powell">Powell, Mark A. ''Introducing the New Testament''. Grand Rapids, Mich.: Baker Academic. 2009. p.337.</ref><ref name="EFStagg">Stagg, Evelyn and Frank Stagg. ''Woman in the World of Jesus''. Westminster Press, 1978. {{ISBN|0-664-24195-6}}</ref>

مسیحي دودونه کوم چې پاکان د ځانګړې پاکۍ په لرلو په رسمیت پېژني؛ د دغه دین ښځې له دې ډلې یادوي. د هغو تر ټولو مهمه مریم، د عیسی مور، کومه چې په ټول عیسویت کې ورته ځانګړی درناوی کېږي، په ځانګړې توګه رومن کاتولیزم او ختیځه ارتودوکسی ډلې کوم چې هغه "د خدای د مور" په توګه یادوي.

== الهیات ==
د عیسي مور مریم، ماری مګدلان، ماری بیتنی او د هغې خور مارتا د هغو ښځو له ډلې دي کوم چې د مسیحیت په بنسټ اېښودلو کې یې مهمه ونډه لرله. په هاروارد پوهنتون کې د نوي دور د مطالعاتو او د پخواني مسیحیت پروفیسور کارن ال کینګ لیکلي چې په د په تېرو شلو کلونو په پخواني مسیحیت کې بشپړ ډول بدلون راغلی. ګڼ شمېر ښځې د هغو ښځو په نوملړ کې زیاتې شوې کوم چې د عیسویت په لومړي تاریخ کې یې مهم ونډه لرله. په اصل کې نوی تاریخ د انجیل کتاب له تازه کشفیاتو رامنځ ته شوی، چې په تېرو دورو کې له دې حقیقت څخه سترګې پټې شوې وې.<ref name="King1">King, Karen L. "Women In Ancient Christianity: The New Discoveries".[https://www.pbs.org/wgbh/pages/frontline/shows/religion/first/women.html] Accessed 30 July 2015>.</ref>

ماری مګدلان د مسیحیت د لومړي خوځښت تر ټولو پیاوړې زده کوونکې او رهبره وه. د عیسویت د لومړۍ حوارینې په توګه د هغې ټاکلو د ښځو د رهبرۍ په برخه کې د معاصرې پوهې په زیاتوالي کې مرسته کړې ده.<ref name="King1" />

د نوي دوران انجیلونه، کوم چې د میلادي قرن په وروستۍ څلورمه برخه کې لیکل شوي، تصدیقوي چې ښځې د عیسی له لومړنیو پیروانو څخه وې.

* له هماغه پیل څخه یهودي ښځو زده کوونکو، لکه ماري مګدلان، جووانا او سوسانا له عیسی سره د هغه د مبارزې او تبلیغ په برخو کې مل وې او له خپلو شخصي امکاناتو څخه یې د هغه په ملاتړ کې کار اخیست.

* عیسی په عمومي او خصوصي توګه له ښځو سره خبرې وکړې او هغو ته یې اجازه ورکړه چې د خپل ایمان بېلګې وړاندې کړي. د انجیل دوو روایتونو ته په کتو سره، یوه نامعلومه یهودي ښځه وپوهېده چې د عیسی له خوا وستایل شوه دې استدلال وکړ چې د هغه خدمت یوې خاصې ډلې او خاصو کسانو ته اړوند نه دی، بلکې ټولو هغو کسانو ته اړوندېږي چې ایمان لري. <sup>[Mark 7:24-30]</sup>; <sup>[Matthew 15:21-28]</sup>
* یوې یهودي ښځې د هغه پښې په عطرو کې ومینځلې او له هغه یې په ځانګړې توګه پالنه وکړه
* عیسی به په مکرر ډول د مری او مارتا کور ته تلو، عادت یې درلود چې له ښځو سره د نارینه وو په څېر ډودۍ وخوري او هغوی ته درس ورکړي.
* کله چې عیسی ونیول شو، ښځې ورسره په کلکه ودرېدې، په داسې حال کې چې د هغو نارینه پلویان پټ شول ښځو هغه تر داره بدرګه کړ
* دا مېرمنې وې چې د قیامت (د دار کولو د مراسمو) لومړنۍ شاهدانې وې، تر ټولو مهمه یې هم مری مګدلان وه. د انجیل دغه روایتونه د هغو مېرمنو رول منعکس کوي کوم چې د عیسی د شاګردانو په توګه د هغه خدمت ته ولاړې وې

لیندا ودهید د خپلو ګڼو کتابونو څخه په یوه کې اشاره کوي چې د ښځو د ونډې په اړه د موضوع رامنځته کېدو لومړنۍ الهیاتي پایه د پیدایښت په کتاب کې ده چې لوستونکي دې پایلې ته رسوي چې ښځینه د نارینه وو تر واک لاندې دي او "د خدای څېره په نارینه وو کې د ښځو په پرتله ډېره ځلېږي". په لاندې برخو کې د نوي دوران نویو الهیاتي باورونو په مسیحیت کې د ښځو د ونډې په تفسیر کې مرسته کړې:

* "ښځې د اولاد لرلو له مخې محافظت ترلاسه کوي، که چېرې دوی د وفا، مینې، پاکۍ او حیا له مخې دوام ورکړي. <sup>[1 Timothy 2:15]</sup> "
* "واک د خاوند په لاس کې پاتې دی، ښځه هم د خدای په امر د هغو په اطاعت مکلفه ده. هغه په کور او دولت واک چلوي، جګړې کوي او له خپل ملکیت څخه دفاع کوي... بل پلو ښځه د مېخ په ډول په کور کښيني.... هغه له خپلو ډېرو شخصي چارو هاخوا نه وځي." (لوتر، ویناوې)
* په رښتیا سره، د ښځو کار، دنده او د هغو کړنې د هغه مشارکت عملي کول دي چې یوازې په کې نارینه مخکښ، محرک، وړاندې او الهام بښونکي دي. "(کار بارت، متعصب کشیش)<ref name="Woodhead">{{cite book|title=Christianity: A Very Short Introduction|last=Woodhead|first=Linda|year=2004|publisher=Oxford University Press|location=Oxford|pages=n.p}}</ref>

=== جنسیت او د خدای انځور ===
بشپړونکي یا Complementarians باور لري چې مسیحي وزیران باید نارینه وي څو له عیسی مسیح څخه نمایندګي وکړي چې د دوی په باور د خدای زوی و او د یو نارینه انسان په توګه یې تجسم پیدا کړی و. اوس موضوع دې ته اړونديږي چې نر او ښځه د خدای په انځور کې رسم شوې، ښځه د نارینه له لارې د خدای تصویر ته لار مومي ځکه هغه ده جوړه کړې او هغه یې لويي ده.<ref>{{Citation|title=God in the Dock|contribution=Priestesses in the Church?|author=[[C. S. Lewis]]|publisher=Eerdmans, 1970}}</ref><ref>{{Citation|title=Christianity Today|contribution=Let's stop making women presbyters|date=February 1991|author=[[J. I. Packer]]}}</ref><ref>{{Citation|author=G. L. Bray|title=New Dictionary of Biblical Theology|contribution=Image of God|publisher=IVP, Leicester, 2000}}</ref>

== نوي اندونه (نظریې) ==
لیندا وود هید څرګندوي:  "له ګڼو هغه ګواښونو څخه چې عیسویت ورسره په نوي مهال کې مخ دی، جنسیتي مساوات دي چې تر ټولو هغو جدي ګواښ دی. د ۱۹مې پېړۍ یو شمېر مسیحي لیکوالانو په کلیسا او ټولنه کې د ښځو پر وړاندې دودیز لید لوري وننګول کوم چې په ټولنه کې وو. یوازې له ۱۹۷۰مې لسیزې وروسته ګڼ نظریات رسمي شول. د غیر مسیحي لیدلورو سربېره په مسیحیت کې د ښځو د ونډې اړوند څلور اصلي لیدلوري عبارت دي له: مسیحي فیمنیزم، مسیحي مساوات غوښتل، بشپړتیايي او د انجیل پلار واکي.<ref>For example, [[Katharine Bushnell]], L.A. Starr, Charles H. Pridgeon, Phoebe Palmer, A. J. Gordon, Frances Willard, and many others</ref><ref name="Woodhead 2004 n.p.">{{cite book|title=Christianity: A Very Short Introduction|last=Woodhead|first=Linda|year=2004|publisher=Oxford University Press|location=Oxford|pages=n.p}}</ref>

=== مسیحی فیمنېزم ===
عیسوي فیمینېستان د عیسویت له لیدلوري فعال فیمینېستي مقام لري. وروستي نسلونه د هغه څه په اړه تجربه لري کوم چې د مسیحي فیمینېزم ټاپه پرې لګېدلې. هغه خوځښت چې د ژوند په هر پړاو یې اغیز لرلی، له عیسویت څخه یو شمېر پخوانیو تفسیرونو د ښځو ونډې ته په درناوي د عیسویانو یو شمېردودونه ننګولي. خو له دې سره، مسیحي فیمینېزم د مسیحیت په اډانه کې د لیبرالیستي نظریو څرګندويي کوي. د مسیحي محافظه کارو مساوات غوښتونکو پر خلاف، مسیحي فیمنېستان لیوالتیا لري چې د درې جنسه وو او د جنین په سقط کې د انتخاب ټاکلو له حق ملاتړ وکړي. د انجیلي او ایکومینال ښځو ډله، چې د نړیوال مسیحي فیمینېزم مهمه ډله بلل کېږي، "د خدای لپاره ټول شموله انځورونو او ژبې" ته ارزښت ورکوي.<ref>See {{Citation|title=About the Evangelical and Ecumenical Women's Caucus|url=http://www.eewc.com/About.htm|access-date=2008-01-21|archive-url=https://web.archive.org/web/20110710172712/http://www.eewc.com/About.htm|archive-date=2011-07-10|url-status=dead}}</ref><ref name="HerbertEncyc">{{Citation|title=Encyclopedia of Evangelicalism|author=Randall Herbert Balmer|publisher=Baylor University Press 2004|page=237}}</ref><ref>{{Citation|title=Evangelical feminism: a history|author=Pamela Cochran|year=2005|publisher=NYU Press|isbn=978-0-8147-1650-2|url=https://books.google.com/books?id=KZAA8oBvKjQC}}</ref><ref>{{cite web|url=http://www.eewc.com/About.htm|title=About EEWC|publisher=Eewc.com|access-date=2010-11-19|archive-url=https://web.archive.org/web/20110710172712/http://www.eewc.com/About.htm|archive-date=2011-07-10|url-status=dead}}</ref>

== سرچينې او ياداښتونه ==
