[[دوتنه:نجيبه لېمه.jpg|بټنوک|نجيبه لېمه]]
'''نجيبه لېمه''' د [[بي بي سي پښتو]] راډيو يوه خبرياله او ويانده ده. نوموړې په لندن کې د خبريالۍ په څانگه کې زده کړې کړي او له ډېرو کلونو نه راپدېخوا د بي بي سي پښتو راډيو کارکوونکې ده.

== مخينه ==
اغلې نجيبه ليمه په ( ۱۳۴۷)  لمريز کال د قوس يا ليندۍ پر نهويشتمه (۲۹) نېټه د کابل په ښار کې د ډاکټر [[صالح محمد زېری|صالح محمد زيري]] په کور کې سترگی دې نړۍ ته پرانستي. 
== زده کړې ==
د ښوونځي لمړنۍ زده کړې يې په کابل کې تر سره کړې  او لوړې زده کړې یې د مسکو په دولتي پوهنتون کې کړي. په ١٩٩٠ ز. کال کې د ژورناليزم په څانگه کې د ماسټرۍ بريليک تر لاسه کړ. 
== دندې ==
لمړۍ دنده یی په ١٩٩١ کې په باختراژانس کې وه . د ١٩٩٢ ز. کال د مۍ په مياشت کې د بي بي سي د فارسي او پښتو څانگو سره په کار پيل کړی او تر همدې دمه  يې د بي بي سي د پښتو، فارسي، روسي او انگليسي څانگو سره د وياندې او خبريالې په توگه کار کړى.
د بې بې سي راډيو سره داغلي نجېبې د کار ځينې بېلگې په دې توگه په گوته کولاي شو: 
د ماشومانو له پاره راډيويي داستانونه او د خيالي کرکټر "خړکى سويکې"جوړونه . د راډيويې لنډو کيسو  لیکنه. په دغه لړۍ کې يې تر سلو ډېرې کېسې ليکلې او د خيالې کرکټرې "خړکۍ" سره يې ثبت کړي. د دغو کيسو يوه ټولگه په ٢٠٠٠ کال کې په پېښور کې چاپ شوې ده .  
== د بي بي سي مرکچي ==
نجيبې لېمې د بي بي سي راډيو لپاره د مرکچي په توگه دنده هم ترسره کړې او په دې توگه د يو شمېر مخورو سره يې مرکې ترسره کړي.
په ١٩٩٧د طالبانو د واکمنۍ پر محال په جلال آباد کې  د ختيځ زون له مسول ملا نيازى سره مخامخ مرکه. 
د ٢٠٠١  زکال داکتوبرپر (۹) د برتانيا د لمړي وزير تونی بلیرسره د "ډاونينگ سټريت" په ماڼي کې مخامخ مرکه
د ٢٠٠١ ز کال  د نوومبر په مياشت کې  د امريکا د ولسمشر د وياند ډيک چيني سره په سپينه مانۍ کې مرکه .
همدا ډول یې د طالبانو د مشر [[ملا محمد عمر اخوند]] په گډون د حامدکرزی او  نورو افغان لوړپوړو دولتی چارواکو سره مرکې د يادولو وړ دي .

== رسمي سفرونه ==
په ١٩٩٧کال کې يې د پښتونخوا د کوټې او پېښور ښارونو ته سفر وکړ او د پښتنو  ښځو د رواني ناروغيو په اړه يې د راديويي پروگرامونو يوه ځانگړې لړۍ جوړه کړه. د همدې راډيويي خپرونې څخه دا دردونکې پاېله اخيستل کېده چې په ډېرو پېښو کې د مېرمنو د عقلي او عصبي ناروغيو درملنه د روغتوني درملنې پرځاى په زيارتونو کې کيدى . د همدې سفر په ترځ کې يې جلال اباد ته هم سفر وکړ او د يوشمير طالبو مشرانو سره مې مرکې  هم وکړې .
اغلي نجبې د يوې فعالې او پېژندل شوې ژورناليستې په توگه د افغانستان په اړوند په يو شمير نړيوالو کنفرانسونو کې گډون کړی:
# په  ١٩٧۱ زکال   په ژنوي کښي د افغانستان په اړه د ملگرو ملتونوکنفرانس  . 
# په ۲۰۰۱ زکال یې کابل ته کاری سفرکړی   
# په  ۲۰۰۱ ز کال   دتوکيوپښارکي  افغانستان په اړه د ملگرو ملتونو نړيوال کنفرانس  . 
# په ۲۰۰۳ - او ٢٠٠٦ کلونوکی په روم کې د افغانستان د قانون جوړولو نړېوالو غونډو کې گډون .

دنړۍ په يوشمېرهيوادونوکي د کنفرانس د جوړونکې  او ويناوالې په توگه سفر ونه : 
  
# په  ٢٠١٣  ز کال  کی په هانگ کانگ کې د چينايي ژبې د کنفرانس جوړول . 
# په ۲۰۱۴  زکال کی دچين گوانجو ايالت ته د چيني ژبي  او ژورنالیزم کنفرانس . 
# په ۲۰۱۴ ز کال د بي بي سي د اکاډيمې د هندى ويبپاڼې د جوړولو له پاره هغه هيوادته سفر. 
   
له  ٢٠٠٨ ز کال  نه تر همدا نن پوري د بې بې سی اکاډمي د هغو ژبو له پاره د ځانگړو ویبسايټونو د جوړولو کار پيل کړ چې بي بي سي خپرونې پرې  لري. اغلې نجيبه وايي :  ددغه کار له پاره مې استدلال دا وو چې د بي بي سي خبريالان په خپله مورنۍ ژبه خبرونه ليکي او وړاندي کوي يې، ځکه نو اړينه ده چې ددغو ژبو د ملاتړ ځانگړي ويبپاڼې جوړې سى . 
دبې بي سي اکاډمی د پښتو ترڅنگ اوس مهال د  ٢٦  نوروژبو ويبپاڼې لرى . 
اغلې نجيبه  ليمه  له ۲۰۰۸ تراوسه  دبې بې  سي اکاډمي دژورناليزم په پوهنځی کې دنړيوالو ويبپاڼو مسوليت پر غاړه لري .
== ستاينه او هڅونه  ==
تراوسه اغلې نجيبه ليمه درې ځله ستايل شوېده :
# په ۲۰۰۱ ز کال کښي د توني بلېر د مرکې وروسته د راډېو سونى ډالۍ “Sony Award”.
# د ۲۰۱۰ ز کال داگست ۱۹ مه  په سويډن کښي ددوستۍ فرهنگی ټولنې دمشرتابه لخوا ستاينليک .
# په ۲۰۱۴ کال کی په لندن کې د مسلکي افغانانو له خوا ډالۍ .
اغلې نجيبې ليمې  په ١٩٩١ ز، کال انگلستان ته کډواله شوه . د واده ثمره یې دوې لوڼې دي ،اوس د خپلي کورنۍ سره  يوځای  په  لندن کې ژوندکوي .

[[وېشنيزه:د بي بي سي راډيو خبريالان]]
