پيرکوتي:پيرکوتی دپکتيکاولايت دارګون(ورګون)ولسوالي پورې اړوندسيمه ده چې دارګون دولسوالي ختيځ ته موقيعيت لري.دمساحت له پلوه يوه پراخه غرنۍ سيمه ده،غرونه يې دجلغوزيو،څيړيو،لمنځواونښتروګڼ ځنګلونه لري چې دجلغوزیوکلنی عايديې ۱۲۰۰۰۰ امريکايې ډالره دی،دځنګل دساتلولپاره۸ اته کسيزه شورا لري چې يويې مشراو۷نوريې کلانتران(دشوراغړي)دي،همداشورادکليوالي شخړودهواره ولولپاره دجرګودغونډولومکلفيت هم لري.دپيرکوتي دوګړوشمير ۳۰۰۰۰ تنه ته رسيږي،پيرکوتی ۹ بابه رسمي ښوونځي(۲ ليسې،۲ منځني ښوونځي ،۵ لومړني ښوونځي)او ۵ غيررسمي ديني مدرسې لري.هغه سړک چې ارګون ولسوالي دشمالي وزيرستان سره وصلوي له پيرکوتي څخه تيرشوی. 

مشهورداولیاووزيارتونه:وتوبابا(عبدالفتاح دبهاولحق ملتاني زوی)،ماما،دادا،خواجه علي اوملکياردي.
رسمي ښوونځي:دشيخان پيرکوتي ليسه،دلوی پيرکوتي ليسه،دډيماني منځنی ښوونځی،دسپيره وس منځنی ښوونځی،دمګړلومړنی ښوونځی،دمڼې کنډولومړنی ښوونځی،دجونخيلولومړنی ښوونځی،دشاميان درې لومړنی ښوونخی،دژيړې لندر لومړنی ښوونځی.
غيررسمي ديني مدرسې:دارالعلوم صديقيه(چې دمرحوم ملانيک محمددهڅوپه نتيجه کې په ۱۳۶۲ ل ل کال کې تاسيس شوه اودپيرکوتي ترنورومدرسوپخوانۍ ده)، دارالعلوم قاسميه،دشيخانوداناثومدرسه،داکاخيلومدرسه،دميرګي خيلومدرسه.
