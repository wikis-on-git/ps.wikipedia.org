
'''پوهاند محمد صابر خويشکي''' (۱۳۲۳ لېږديز لمريز [[کال]]، د [[پروان ولايت]]، غوربند سياگرد ولسوالي) د [[افغانستان]] يو [[پښتو ژبه]]|پښتو ژبی]] ليکوال، څېړونکی او د [[کابل پوهنتون]] استاد دی.   

===مخينه== 
پوهاند محمد صابر خويشکي په ۱۳۲۳ ل ل کال کې د پروان ولایت د غوربند سیاگرد ولسوالۍ اړوند د خوېشکو (خېشکو) په سمسوره او ښکلې دره کې زېږېدلی دی. استاد خوېشکي په یوه داسې کورنۍ پورې تړاو لري چې غورنیکه یې د [[امیر عبدالرحمن خان]] په زمامدارۍ کې د غوربند درې او سیمې قاضي وو. ځکه دده کورنۍ د قاضي خېلو په نامه شهرت لري چې له نیکه مرغه د دوی د کورنۍ اکثره غړي د زده کړې له نعمت څخه برخمن او د قلم له بلانده مشعل سره د ملگرتیا مزي پالي.

استاد محمد صابر خوېشکی خپلې لومړنۍ زده کړې په غوربند دره کې پای ته رسولې او بیا وروسته د منځنيو زده کړو لپاره د [[رحمان بابا]] په عالي لېسه کې شامل شو. نوموړې له دغې ليسې څخه په عالي درجه فارغ او تر فراغت وروسته يې د کانکور ازموینه ورکړه چې له آزموینې وروسته د هغه وخت د ادبیاتو او ټولنیزو علومو پوهنځي ته کامیاب شو او په همدې پوهنځي کې یې پښتو څانګه ولوستله . 
پوهاند خوېشکی شپږ زامن لري چې څلوروتنو یې د ماسترۍ او یوه یې د دوکتورا تردرجې پورې زده کړې کړي دي او یوبل یې اوس مهال د لېسانس دورې په تحصیل بوخت دی .

استاد د خپلې مینې اووړتیا له مخې چې له استادۍ سره یې درلوده په همدي پوهنځي کې د علمي کدر په توګه د استاد په توکه ومنل شو .
چې سربېره یې د استادۍ ترڅنګ د همدغه پوهنځي د تدریسي مدير یت چارې هم پرمخ وړلې .
د استاد قلم اوذهن هیڅکله ستړیا نه ده احساس کړې او د ایي د ځان وجیبه بللې چې خپلې ټولنې ته به ډېر څه کوي چې له نیکه مرغه استاد په دې بڼ کې د خپل دزړه په وینو داسې ګلان وروزل ، چې په غوړیدو به یې دپښتوادب ګلبڼ ښکلی او سمسور شي .استاد چې په هره اداره کې چې یې کار کړی یوه الګو پاتې شوې او خپله دنده یې په پوره صداقت او ریښتیولۍ سره مخ ته وړې .لکه :
۱):د کابل مجلې د مسول مدیر په توګه .
۲):د ژبواو ادبیاتو پوهنځي د مرستیال په توګه .
۳):د همدغه پوهنځي منتخب ریس په توګه .
۴): او بلآخره د لوړورزده کړو وزارت اداري معین په توګه .
پوهاند خوېشکي شپه اوورځ نه ده کتلې او تل یې خپلو درنو محصلیونو ته په خوشاله زړه او ورین تندي زده کړه ورکړې .
که له استاد سره په ورځو ورځو کینې هېڅکله به دستړیا احساس ونه کړې نرم مزاج ،خوږې خبرې ،تشویق او هڅونه یې د فطري اخلاقو نښه ده .
استاد همېشه هڅه کړې چې خپلو محصلینو ته داسې درسي مواد برابر کړي چې د هغوي دعلمي کچې په لوړولو کې رغنده اواساسي رول ولوبوي .
اوهغه وخت چې دی پکې باید آرام وکړي دشنو چای ډکه پیاله او څېړنه ده تر څو دادب مینه والو تنده پرې خړوبه شي .
تر دې دمه د استاد خوېشکي لاندې کتابونه د چاپ په ګاڼه سینګا او ځینې نور یې چاپ ته آماده دي .
۱:پښتو فونولوژي او مورفولوژي
۲: پښتو منثور متون 
۳: په پښتو لهجو کې فشار 
۴: پښتو معاصر ګرامردفوق لېسانس دورې لپاره چاپ ته استول شوی 
۵: په پښتو ادبیاتو کې د ریالسیکو افکارو وده (د ماسترۍ تېزس)
۶: په پښتو ژبه کې اوښتونکي نومونه ،نومځري او صفتونه 
۷: د فعل اوړون 
۸: پښتواو،او ستا د فوق لیسانس لپاره 
۹:پښتو اولرغونې ژبه (سانسکریت ،باختري ،ساکي او زړه فارسي )
۱۰: پښتو تاریخي ګرامر کارپرې روان دی 
همدارنګه د پوهاند خویشکي «۳۶»علمي مقالي د هېواد په اکاډمیکو مجلو کې لکه کابل مجله ،وږمه د کابل پوهنتون خپرونه ،دانش مجله ،خپلواکي مجله ،او په دې وروستیو کې د شمشاد په اکاډمیکه مجلې کې خپرې شوي دي .
نورنواستاد د قلم په پنځونکي رب سپارم ژوند یې خوشاله اوعمر یې اوږد.
په مینه اوعاجزۍ
