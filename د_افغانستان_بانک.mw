[[دوتنه:Da Afghanistan Bank Logo.svg|کيڼ|250px|بټنوک|د افغانستان بانک نښان]]
'''د افغانستان بانک''' ''د افغانستان مرکزي بانک'' دی چې د دغه هېواد د بانکنوټونو او [[پیسې|پيسو]] د خپراوي، د [[افغانۍ]] د ارزښت د ټينگښت او د هېواد د سوداگريز او وټنيز غونډال د رغښت او پايښت يو اهم بنسټ گڼل کېږي.

== تاريخ ==
د افغانستان بانک مرکزي بانک د دندو د پرمخ بيولو په خاطر په ۱۳۱۸ ل. کال کې د ۱۲۰ ميليونه افغانيو په لمړنۍ پانگه پرانيستل شوی دی. د بانک د پرانيستلو په لومړيو کې د هغې يوه اندازه پانگه د ملي بانک لخوا ورکړل شوه، چې له يوې مودې وروسته د ملي بانک ونډه دولت په غاړه واخيسته. د افغانستان بانک د تاسيس له پيل څخه موخه دا وه چې دا بانک د مرکزي بانک دندې پر مخ بوزي خو په عمل کې د افغانستان بانک د لومړني قانون تر تصويب د ۱۳۸۲ ل. کال د وږي د مياشتې تر ۲۷ مې پورې د مرکزي بانک د دندو د پرمخبيولو تر څنگ د يوه [[سوداگریز بانک]] په توگه هم عمل کړی دی. د تصفيې او د کورنۍ او باندنۍ سوداگرۍ معاملې يې ترسره کړي، خصوصي او دولتي پس اندازونه يې منلي او [[دولت]]، بانکونو، بېلابېلو تصديو او انفرادي وگړو ته يې د لنډې او اوږدې مودې پور ورکول هم پرمخ بيولي دي. د افغانستان بانک د اساسنامې او کړنلارې سره سم د پيل له وخته دنده درلوده، [[بانکنوټ|بانکنوټونه]] يې خپاره کړي، په دوران کې يې اچولي او په اوسني شتو قانوني وسايلو د [[افغانۍ]] د ارزښت  ټينگښت يې ډاډمن کړی. د افغانستان بانک د [[افغانستان]] د [[پيسې|پيسو]] او [[بانکوالی]] د قانون تر تصويب، د ۱۳۷۷ ل. کال د لړم د مياشتې تر ۱۶ نېټې د حقوقي هويت د يوې دولتي بنسټ په بڼه عمل کړی دی. په۱۶ د لړم، ۱۳۷۷ ل. کال کې د ۱۳۵۴ ل. کال  د پيسو او بانکوالی تصويب شوی قانون لغوه کړ او د پيسو او بانکوالی نوی قانون يې د رسمي جريدې په ۷۷۰ يمه گڼه کې خپور شو.

==نور ولولئ==
* [[د پولي سیاست لوی آمریت]]

[[وېشنيزه:د افغانستان بانکونه]]
[[وېشنيزه:مرکزي بانکونه]]
