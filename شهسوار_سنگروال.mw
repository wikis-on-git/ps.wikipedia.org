ښاغلى '''شهسوار سنګروال''' په ١٩٥١م کال د لغمان په ښکلی او شاعرانه سيمی د سنګر په کلی کښې زيږيدلی دی ٠ لومړنۍ زده کړې يې د سنګر په ښوونځي او بيا په ١٩٦٩ کال كې د روښان ليسې څخه فارغ شو٠ لوړې زده كړې يې د ادبياتو او بشري پوهنو په څانګو کښې بشپړې کړې . لومړی يې د تاريخ څانګه او بيا يې د
ادبياتو پوهنځی ولوست٠ سنګروال نيازی د ښوونې او روزنې ، راديو تيلويزون ، اطلاعات او کلتور ، ودانولو چارو ، د لوړو او مسلکې زده کړو په وزارتونو کښې رسمی دنده اجرا کړی ده. په ١٩٩٢ کال [[پېښور]] ته راغی لومړی يې د [[احمدشاه بابا]] په نوم ليسه جوړه کړه او بيا يې په ١٩٩٣ کال د احمدشاه ابدالي پوهنتون تاسيس کړ او د پوهنتون د رياست چارې يې په غاړه شوې ٠ په [[لندن]] کې د افغان ادبي جرګې تاسيس او مشري ، د 'شمله' فرهنګي مهالنۍ تاسيس او مشري يې كړې ده . چاپې شوي اثار يې دادي : شمله،هوسۍ او کيږدۍ ، د شبنم ښيښه ، د نکريزو پانه ، د ډرامې تاريخ او فن ، مساپر ، د سپين غر له پاسه څانګه
، د پښتو ادبياتو معاصر تاريخ ، د تاريخ په تله کې او د تاريخي جغرافيې څرنګوالی .

==د شهسوار سنگروال د شعر څوبېلگې==

ګـــــل اوســـــــې وطنـــــــه چنــــــــــــارونـه دې شمله شمله

څانګې دې غونچې غونچې ګــــــلونـــــــه دې شمله شمله

بیـــــا دې سردرو کــــې د تـــــــاوس بڼــــــکـــــې وځــــــــلو

مسته دې ځـــــوانــــي شــه نــښـــتـــرونـــه دې شمله شمله
==اخځونه==
# http://samsoor.com/sheruna.php
