هر ژوندی موجود چې بې له مایکروسکوپ څخه په عادي سترگو (naked eyes ) نه لیدل کیږي؛ د مایکروارگانیزم یا مایکروب په نوم یادیږي.
کیدای شي مایکروارگانیزمونه یو حجروي او یا ډير حجروي وي. مایکروارگانیزمونه کیدای شي حیواني او یا هم نباتي وي. مایکروارگانیزمونه د لومړي ځل لپاره د Anton van Leeuwenhoek په واسطه په ۱۶۷۵ میلادي کال کې د خپل جوړ شوي مایکروسکوپ په واسطه ولیدل شول. مایکروارگانیزمونه گڼ شمیر ډولونه لري، د نمونې په ډول باکتریاوې، وایرسونه، فنکسونه، الجي، ارچیا (Archaea)، پروتوزواگانې، Viroids، Chlamydia، Rickettsia، Mycoplasmas، prions او داسې نور. د مایکروارگانیزمونو یو شمیر ډولونه ( لکه وایرسونه، Prions او Viroids) غیر حجروي او یا  Sub cellular، ځینې ډولونه یې Prokaryotic (لکه باکتریاوې، ارچیا، Chlamydia، Rickettsia، Mycoplasmas ) او ځینې نور یې Eukaryotic (لکه فنگسونه، الجي، پروتوزواگانې او Slime mold ) جوړښت لري. مایکروارگانیزمونه گڼ شمیر ډولونه لري چې په لوړه پیمانه په چاپیریال (هوا، اوبو، خوړو، خاوره، بوټو او د انسانانو په سطحه ) لیدل کیږي.
په عمومې توگه دوه ډولونه لري:
 
# مفید مایکروارگانیزمونه: هغه مایکروارگانیزمونه دي چې انسانانو ته گټه رسوي لکه د پوستکي او مخاطي غشاء لپاسه موجودې نورمالي فلوراوې چې د پتوجن مایکروارگانیزمونو له ځای پرځای کیدو څخه مخنیوی کوي.
 
# مضر مایکروارگانیزمونه: هغه مایکروارگانیزمونه دي چې په انسانانو کې ناروغۍ رامنځته کوي. د مفیدو مایکروارگانیزمونو شمیر له مضرو مایکروارگانیمونو څخه ډير زیات دی.
 

<ref>kayser F.H.etal. Medical microbiology, 2005, Thieme , pdf format, on CD ROM.</ref><br />
<ref>Walter R.Wilson, W. Lawrence et al. Current Diagnosis & Treatment in Infectious Diseases 1st edition. Publisher:  McGraw-Hill/Appleton & Lange (June 22, 2001).Isilo format,  On CD ROM.</ref><br />
<ref>http://www.sciencedaily.com/articles/m/microorganism.htm</ref><br />
<ref>http://www.biology-online.org/dictionary/Microorganism</ref>
