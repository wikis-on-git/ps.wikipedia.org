نورګل اندړوال Noorgol Andəṛwal

'''نورګل اندړوال څوک دی ؟'''

  د عبدالمنان اندړوال زوی اودفضل اندړوال لمسی دې چې په  ۱۳۷۴ کال کې دبغلان ولایت مرکزي بغلان ولسوالۍد خواجه خان بابا دکلي په  یوه شریفه ، دینداره   او فرهنګي کورنۍ کې یې نړۍ ته سترګې غوړولې دي .

لومړنۍ زده کړې یې دخواجه خان بابادکلي په ښوونځي ، منځنۍ اووثانوي زده کړې یې دمرکزي بغلان په عالي لیسه کې او همدا راز نیمه لوړې زده کړې دمرکزي بغلان دادارې او حسابدارۍ په انسټیټوټ کې دادارې اومدیریت په برخه کې   پای ته رسولي دي  .

او اوس مهال دبغلان پوهنتون دژبو او ادبیاتو په پښتو څانګه کې خپلو زده کړو ته دوام ورکوي .

نورګل اندړوال دکلونوراهیسې په بغلان اوشمال ختیځه حوزه کې هڅه کړې چې فرهنګي غونډې جوړې کړي اوپه فرهنګي غونډوکې ګډون وکړي چې بیلګه یې د بغلان د پوهنې ادبي بهیر دي چې لافعاله ده او هره اونۍ پکې ګڼ شاعران او فرهنګیان مشاعرې ترسره کوي .

دکلي ژوند په نوم دنورګل اندړوال یوه شعري ټولګه چاپ شوې او دویمه شعري ټولګه یې هم په دې نژدې مودو کې چاپ ته رسیږي .

پردې سربیره چې نورګل اندړوال یوپياوړی شاعرده بلکې  په څنګ کې تکړه خبریال هم ده   اوداوو  کلونو راهیسې په بغلان کې دبغلان راډيو خبریال ، فرهنګي خپرونو ویاند او دنشراتو مدیر په توګه دنده ترسره کړې .

ښاغلي اندړوال شپږ میاشتې دچونغر رادیو دخبرونو دمشر هم پاتې شوی د څلور کلونو راهیسې په بغلان ، کندز ، تخار او سمنګانو کې دهیواد نړیوال تلویزیون خبریال دې چې لاهم دغې دندې ته دوام ورکوي .

له دې سره هم مهال نورګل اندړوال په بغلان کې د پاسبان تلویزیون  د خبرونو دمدیر په توګه دنده ترسره کوي او  په دې سره  دبې وسه اوزوریدلو ولسونو غږ په بې پرې ډول را پورته  او ترمسولو چارواکویې ورسوي .

موږ هم ددې بریالی ځوان د لا پرمختګ لپاره لاسونه لپه کوو او د خدای ج له درباره څخه ددې وطن هر ځوان دده په څېر د علم، پوهی او زده کړی په پراخه ګاڼه سمبال غواړو.

په درنښت
