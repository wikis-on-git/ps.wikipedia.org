''' صفيه حليم''' (په انګرېزي: ''Safia Haleem'') د پښتو ژبې يوه تکړه ليکواله، خبرياله او ژباړونکې ده. د ليکوالۍ او شاعرۍ تر څنګ په [[لندن]] کې د بي بي سي د پښتو راډيويي خپرونو ويانده او وړاندې کوونکې هم وه، خو په دې وروستيو کې يې تقاعد کړى او يوازې ليکوالي کوي. 

== مخينه او زده کړې ==
نوموړې په [[پېښور]] کې زيږيدلې ده. د پېښور په پوهنتون کې يې زده کړي دي او وروسته په همغۀ ښار کې د يوۀ ښوونځي ښوونکې وه خو د سکاټلينډ په يوه پوهنتون کې يې د نورو زده کړو لپاره بورس ترلاسه کړ . تر هغه وروسته په لندن کې د بي بي سي پښتو خپرونې ته راغله او تر ٢٠٠٣ کال پورې هلته وه چې په وروستيو کلونو کې يې مشري هم په غاړه لرله.

== چاپ شوي آثار ==
ميرمن حليم په پښتو ژبه لنډې کيسې او يو ناول کښلی دی. د دوی د لنډو کيسو دوه ټولګې هم چاپ شوي دي. د شاعرۍ او ليکوالۍ تر څنګ هغه د نورو ژبو نه ژباړې کوي چې په دې ترڅ کې يې د سيند باد په نامۀ د ماشومانو لپاره د فولکلوريکو کيسو يوه ټولګه هم چاپ شوې ده.
د ښکلي کتاب په نامۀ يې د نثرونو يوه ښکلې ټولګه څو کاله وړاندې چاپ شوه . آغلې حليم اوس هم له بي بي سي سره په کارونو بوخته ده خو د پښتو په ډيرو خپرونو کې يې په پرله پسې توګه ليکنې خپريږي .

== چاپ شوي آثار ==
# د سند باد وو سفرونه ( د ماشومانو لپاره)
# نيمگړې انځور. ( لنډې کيسې)
#  ښکلى کتاب. ( ادبي نثر)
# زبېښاک (ناول)
#  د ډيوې په غېږ کې ( لنډې کيسې)
# دنيا (  ناول)
#  ښاېست ( لنډې کيسې)
# د نړۍ وولسي کيسې ( نړۍ وال فولکلور)
# د هندوستان پښتانه ( بهوپال)
# د هندوستان پښتانه ( مالير کوټله )
# د هندوستان پښتانه ( بهار)




[[وېشنيزه: پښتنې شاعرانې]]
[[وېشنيزه:پښتنې ليکوالې]]
