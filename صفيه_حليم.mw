''' صفيه حليم''' (په انګرېزي: ''Safia Haleem'') د پښتو ژبې يوه تکړه ليکواله، خبرياله او ژباړونکې ده. د ليکوالۍ او شاعرۍ تر څنګ په [[لندن]] کې د بي بي سي د پښتو راډيويي خپرونو ويانده او وړاندې کوونکې هم وه، خو په دې وروستيو کې يې تقاعد کړى او يوازې ليکوالي کوي. 

== مخينه او زده کړې ==
نوموړې په [[پېښور]] کې زيږيدلې ده. د پېښور په پوهنتون کې يې زده کړي دي او وروسته په همغۀ ښار کې د يوۀ ښوونځي ښوونکې وه خو د سکاټلينډ په يوه پوهنتون کې يې د نورو زده کړو لپاره بورس ترلاسه کړ . تر هغه وروسته په لندن کې د بي بي سي پښتو خپرونې ته راغله او تر ٢٠٠٣ کال پورې هلته وه چې په وروستيو کلونو کې يې مشري هم په غاړه لرله.

== چاپ شوي آثار ==
ميرمن حليم په پښتو ژبه لنډې کيسې او يو ناول کښلی دی. د دوی د لنډو کيسو دوه ټولګې هم چاپ شوي دي. د شاعرۍ او ليکوالۍ تر څنګ هغه د نورو ژبو نه ژباړې کوي چې په دې ترڅ کې يې د سيند باد په نامۀ د ماشومانو لپاره د فولکلوريکو کيسو يوه ټولګه هم چاپ شوې ده.
د ښکلي کتاب په نامۀ يې د نثرونو يوه ښکلې ټولګه څو کاله وړاندې چاپ شوه . آغلې حليم اوس هم له بي بي سي سره په کارونو بوخته ده خو د پښتو په ډيرو خپرونو کې يې په پرله پسې توګه ليکنې خپريږي .

== چاپ شوي اثار ==
# نیمگړی انځور (لنډې کیسې)ـ چاپکال ـ 
# د ډيوې په غېږ کې (لنډې کیسې)ـچاپکال ـ 
# ښکلی کتاب (نثر)ـ چاپکال ـ 
# زبېښاک (ناول)ـ چاپکال ـ 
# دنيا (ناول)ـ چاپکال ـ ۲۰۰۵م زېږيز
# ښايست (د لنډو کیسې) ـ چاپکال ـ ۲۰۰۷م زېږيز
# د هندوستان پښتانه (بهار) (څېړنیز)چاپکال ـ ۲۰۰۹م زېږيز
# د هندوستان پښتانه (مالير کوټله)(څېړنيز) ـ چاپکال ـ ۲۰۰۹م زېږيز
# د هند پښتانه (باره بستي)(څېړنیز)ـ چاپکال ـ ۲۰۱۱م زېږيز
# ژورنالیزم (پوهنیز)ـ چاپکال ـ ۲۰۱۳م زېږيز
# نړۍ ولسي کیسې (نړېوال ادبيات)ـ چاپکال ـ 
# د سندباد اووه سفرونه (د ماشومانو ادبيات)ـ چاپکال ـ 

== ناچاپه اثار ==
# سواستو (ناول) ـ

== سرچينې == 
# http://www.safiahaleem.com




[[وېشنيزه: پښتنې شاعرانې]]
[[وېشنيزه:پښتنې ليکوالې]]
