''' صفيه حليم''' ''(په انگرېزي: Safia Haleem)'' د پښتو ژبې ليکواله، څېړونکې او ژباړونکې ده .څانگچاره يې ښوونه او روزنه (روزنپوهنه) ده . په پښتو او انگرېزي ژبو کې د لیکوالۍ تر څنگ د بي بي سي پښتو څانگې راډيو ژورناليسټه پاتې شوې .د بي بي سي پښتو راډيو څانگې کې د خبرواترو په نوم خپرونې کوربنه وه او د بي بي سي د پښتو څانگې سره د کار څخه وړاندې ښوونکې وه . اوس د تقاعد ده او برسېره پر تقاعدۍ په انټرنټ کې ځانگړې څېړنیزه مالوماتي وېبپاڼه د (www.safiahaleem.com) په نوم چلوي چې منځپانگه يې څېړنیزه ،  تاریخي ، ادبي او ټولنیزه مالومات دي .  
== مخينه او کورنۍ ==
صفيه حليم په خټه د مومنده په مومندو کې خلیل ټبر پورې اړه لري . دا په کال ۱۹۵۱م زېږدیز کې په پېښور کې زيږېدلې ده. د دې پلار عبدالحليم نومېږي .د آغلې صفیه حلیم پلار هم د پښتو ژبې ليکوال و.د دې مشرې خور ذکيه حليم علي د پېښور راډيو لپاره پښتو ډرامې ليکلې او اوسمهال د پوهنتون استاده ده.
== زده کړې == 
آغلې صفیه حلیم خپلې لومړنۍ او منځينۍ زده کړې په خپلې سیمې پېښور کې ترسره کړي همدارنگه یې لوړې زده کړې هم د پېښور له پوهنتون څخه د روزنپوهنې(ښوونې او روزنې)څانگې کې د لسانس تر کچې بشپړې کړي.د روزنپوهنې بریلیک برسېره یې دانگرېزي ژبې ادبياتو څانگې کې خپله ماسټري ترسره کړې او د [[سکاټلینډ|سکاټلینډ]] د [[اېډنبرا پوهنتون]] څخه يې د ژبپوهنې په برخه کې لا نورې لوړې زدکړې هم تر سره کړي دي. 
== دندې ==
د پوهنتون د سبق پر مهال صفيه حليم د پېښور راډيو په پښتو څانگه کې د ميرمنو او د ماشومانو پروگرامونه وړاندې کول. ورسره يې د پېښور راډيو په ډرامو کې هم برخه اخيسته.په ۱۹۷۷م ز.کال کې دا د ښوونکې په توگه د پېښور پوهنتون په سیمې يوه ښوونځي کې چې نوم یې يونيورسټي پبلک سکول و په درس ورکولو بوخته شوه.
په ۱۹۸۴م.ز کې د [[انگلستان]] د [[ناټينگهم]] په ښار کې د ښوونکو د روزنې په تکل يوه کورس ته واستول شوه، ورپسې يې هم مهاله په [[اسلام اباد]]، [[کراچي|کراچۍ]]او [[پېښور]] کې يې د استادانو د روزنې کوروسونه دايرول. دوه کاله وروسته يې د [[برټش کونسل]] لخوا يو بورس (سکالرشپ) تر لاسه کړ چې په [[اېډنبرا]] کې يې [[پوست گرېجويټ زده کړې]](نورې لامخکې زده کړې) تر سره کړې.له سبق څخه وروسته دا بيرته پېښور ته ولاړه او د زدکړې کار ته يې دوام ورکړ. هماغه مهال د مېرمن حلیم لومړی کتاب په انگلستان کې په انگرېزي ژبې چاپ شو چې د انگرېزي ژبې د ښوونکو لپاره د لار ښود درسونه ول. 
په ۱۹۸۷م.ز کال کې د لنډ وخت لپاره په [[لندن]]او پېښور کې د بي بي سي لپاره ځينې پروگرامونه جوړ کړل او دوه کاله وروسته يې د پروډيوسرې په توگه لندن کې دنده پېل کړه.  څو کاله وروسته یې د بي بي سي پښتو څانگې مشره وټاکل شوه . 
*'''لیکوالي، رسمي او څېړنیزې دندې'''
د ماشومتوب راهيسې صفيه حليم د خپلې کورنۍ سره د ليرې سفرونو کيسې پخپل قلم ليکلې چې څو يې د هغه وخت په مجلو کې هم چاپ شوي. کابل او هند ته په ۱۹۹۱م . زېږديز کال کې د سفرونو حال او پېښې يې په راډيوي پروگرامونو کې خپرې کړي. د دې په پښتو ژبې لومړی کتاب د " سند باد اووه سفرونه " نومېږي چې په  ۱۹۹۳م.زکال کې پېښور کې چاپ شو.د آغلې حلیم د رسمي سفرونو په لړ کې د [[اروپايي هېوادونه|اروپايي هېوادونو]] د [[تورکيې]] ،د [[آسيايي زمري|آسيايي]] او [[افريقايي هېوادونه|افريقايي هېوادونو]] څخه د [[ايران]]، [[چين]]، [[مصر]]، [[سوېلي افريقا|سوېلي افريقا]] همدارنگه د [[عربي هيوادونه|عربو هيوادونو]] ځينې يون ليکونه په بېلا بېلو مجلو کې هم خپاره کړي.
== د لیکوالې ادبي ، تاریخي ، او څېړنيزې لیکنې ==
۱'''ادبي اثار''' 
صفيه حليم په پښتو ژبه لنډې کيسې او ناولونه کښلي چې په لړ کې يې د نړېوالو ادبياتو څخه هم څو [[کلاسيک ناولونه]] ژباړلي دي.د [[نړېوالې ولسي کيسې|نړېوالو ولسي کيسو]] ټولگه يې هم خپره شوې ده.  د ښکلي کتاب په نامۀ يې د نثرونو يوه ټولگه هم خپره شوې چې د لیکوالې پخپل لاس جوړ شوي انځورونه هم لري.
# '''څېړنيز او تاریخي اثار'''
په ۲۰۰۳ م.ز کال کې مېرمن حلیم د [[هند]] د پښتنو په اړه د څېړنو او پلټنو لپاره نوموړي هېواد ته ولاړه.  د آغلې د مالوماتو پر بنسټ د بي بي سي پښتو راډيويي خپرونو څخه وروسته هغې راټول کړي او دغه اثار يې د کتاب په بڼه وپسولل چې اوس د پينځو کتابونو په شاوخوا بازار ته راووتل.د ۲۰۰۴ م.ز څخه تر ۲۰۰۵ م.ز.کال پورې دا د ژورناليسټانو د يوې روزنيزې پروژې لپاره په افغانستان کې پاتې شوې.په يو کال کې د دې بيلا بيلو ولايتونو ته په سفر کې هر ځاې يې تاريخي ودانۍ وليدې او په ځانگړي توگه د تاريخ په اړه يې پلټنې پېل کړې.  دا هم د راديوي پروگرامونو په بنه خپاره شوي دي چې " تاريخ او ژوند نوميدل.
د دې نه علاوه هغې په سوونو علمي او څېړنيز مقالې ليکلي دي چې په بيلا بېلو مجلو او ويبپاڼو کې خپاره شوي دي. 

شخصي ژوند
صفيه حليم واده ده او مېړه يې ډاکټرعدلي الهواري نومېږي چې د اردن اوسيدونکې دی.  

چاپ شوي اثار
1.	د سندباد اووه سفرونه (د ماشومانو ادبيات)ـ ۱۹۹۳ ـ
2.	نیمگړی انځور (لنډې کیسې)ـ ۱۹۹۹ ـ
3.	ښکلی کتاب (نثر)ـ ۲۰۰۱ م ـ
4.	 زبېښاک (ناول)ـ ۲۰۰۲ م ـ
5.	د ډيوې په غېږ کې (لنډې کیسې)ـ۲۰۰۳ م ـ
6.	 د نړۍ ولسي کیسې (نړېوال ادبيات)ـ ۲۰۰۵ م ـ
7.	 دنيا (ناول)ـ ۲۰۰۵م-
8.	ښايست (لنډې کیسې) ـ ۲۰۰۷م -
9.	د هندوستان پښتانه (بهوپال) (څېړنیز)۲۰۰۸ م 
10.	د هندوستان پښتانه (مالير کوټله) (څېړنيز) ـ ۲۰۰۹م-
11.	د هندوستان پښتانه (بهار) (څېړنيز) ـ  ۲۰۱۰ م-
12.	د هندوستان پښتانه (باره بستي) (څېړنیز) ـ ۲۰۱۱م -
13.	ژورنالیزم (پوهنیز)ـ چاپکال ـ ۲۰۱۳م - 
14.	سواستو (ناول) ـ ۲۰۱۳ م -
15.	د هندوستان پښتانه ( روهېلکهنډ) ( څېړنيز) ۲۰۱۴ م -
ناچاپ اثار
۱.  دوه کتابونه ( لنډې کيسې)
۲.  ټيپو سلطان او شاه زمان (تاريخ)
 ۳.  عجب خان اپريدې (تاريخ)
 ۴.  دوېم زبېښاک ( ناول)
 ۵.  د افغانستان لرغونې تاريخ (څېړنه) 

== ستاينیزې ==
== سرچینې ==
  

== چاپ شوي آثار ==
ميرمن حليم په پښتو ژبه لنډې کيسې او يو ناول کښلی دی. د دوی د لنډو کيسو دوه ټولگې هم چاپ شوي دي. د شاعرۍ او ليکوالۍ تر څنگ هغه د نورو ژبو نه ژباړې کوي چې په دې ترڅ کې يې د سيند باد په نامۀ د ماشومانو لپاره د فولکلوريکو کيسو يوه ټولگه هم چاپ شوې ده.
د ښکلي کتاب په نامۀ يې د نثرونو يوه ښکلې ټولگه څو کاله وړاندې چاپ شوه . آغلې حليم اوس هم له بي بي سي سره په کارونو بوخته ده خو د پښتو په ډيرو خپرونو کې يې په پرله پسې توگه ليکنې خپريږي .

== چاپ شوي اثار ==
# نیمگړی انځور (لنډې کیسې)ـ چاپکال ـ 
# د ډيوې په غېږ کې (لنډې کیسې)ـچاپکال ـ 
# ښکلی کتاب (نثر)ـ چاپکال ـ 
# زبېښاک (ناول)ـ چاپکال ـ 
# دنيا (ناول)ـ چاپکال ـ ۲۰۰۵م زېږيز
# ښايست (د لنډو کیسې) ـ چاپکال ـ ۲۰۰۷م زېږيز
# د هندوستان پښتانه (بهار) (څېړنیز)چاپکال ـ ۲۰۰۹م زېږيز
# د هندوستان پښتانه (مالير کوټله)(څېړنيز) ـ چاپکال ـ ۲۰۰۹م زېږيز
# د هند پښتانه (باره بستي)(څېړنیز)ـ چاپکال ـ ۲۰۱۱م زېږيز
# ژورنالیزم (پوهنیز)ـ چاپکال ـ ۲۰۱۳م زېږيز
# نړۍ ولسي کیسې (نړېوال ادبيات)ـ چاپکال ـ 
# د سندباد اووه سفرونه (د ماشومانو ادبيات)ـ چاپکال ـ 

== ناچاپه اثار ==
# سواستو (ناول) ـ

== سرچينې == 
# http://www.safiahaleem.com




[[وېشنيزه: پښتنې شاعرانې]]
[[وېشنيزه:پښتنې ليکوالې]]
