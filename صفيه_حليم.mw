'''ميرمن صفيه حليم''' د پښتو ژبې يوه شاعره ، ليکواله او ژباړونکې ده. د ليکوالۍ او شاعرۍ تر څنګ په لندن کې د بي بي سي د پښتو راډيويي خپرونو ويانده او وړاندې کوونکې هم ده. 

== مخينه او زده کړې ==
نوموړې په پېښور کې زيږيدلې ده. د پېښور په پوهنتون کې يې زده کړي دي او وروسته په همغۀ ښار کې د يوۀ ښوونځي ښوونکې وه خو د سکاټلينډ په يوه پوهنتون کې يې د نورو زده کړو لپاره بورس ترلاسه کړ . تر هغه وروسته په لندن کې د بي بي سي پښتو خپرونې ته راغله او تر ٢٠٠٣ کال پورې هلته وه چې په وروستيو کلونو کې يې مشري هم په غاړه لرله.

== چاپ شوي آثار ==
ميرمن حليم په پښتو ژبه لنډې کيسې او يو ناول کښلی دی. د دوی د لنډو کيسو دوه ټولګې هم چاپ شوي دي. د شاعرۍ او ليکوالۍ تر څنګ هغه د نورو ژبو نه ژباړې کوي چې په دې ترڅ کې يې د سيند باد په نامۀ د ماشومانو لپاره د فولکلوريکو کيسو يوه ټولګه هم چاپ شوې ده.
د ښکلي کتاب په نامۀ يې د نثرونو يوه ښکلې ټولګه څو کاله وړاندې چاپ شوه . آغلې حليم اوس هم له بي بي سي سره په کارونو بوخته ده خو د پښتو په ډيرو خپرونو کې يې په پرله پسې توګه ليکنې خپريږي .

[[وېشنيزه: پښتانه شاعران]]
[[وېشنيزه: پښتنې شاعرانې]]
[[وېشنيزه:پښتانه ليکوالان]]
