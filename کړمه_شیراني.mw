

د کړمې شیراني کلۍ د شیراني ولسوالۍ سهېلي پښتونخوا له لرغونو کلیو څخه یو دی چې له تحصیل مقام ماڼېخواه څخه نژدې لس کیلومتره واټن باندې د شمال لور ته په یونین کونسل کړمه کړمانزئي کې موقعیت لري.
کړمه کلۍ نژدې سل کوره ابادي لري او دا شیراني د خانخیلو کلۍ دی دلته د کړمانزئی(حسن خیل) مشر ټبر اټل کهول ،مزار کهول او د ابوخیل ستره کورنۍ تلخان کهول استوګنه لري.په دغه کلي کې یو لس بستریز دولتي روغتون (BHU)(پنځه لومړني ښوونځي (Primary school) او یو منځنی ښوونځی(middle school)شتون لري پنځه جوماتونه او یو وړوکۍ بازارګی هم لري او وه کلي ته جوت باغونه او کروندې هم شته.

تاریخ :

د کړمې کلي ذکر په ۱۸۸۷ خوا شا ده افغان پاچا امیر عبدالرحمان خان په خودنوشت کتاب (فارسي چې وروسته پښتو ته ژباړل شوی دی) کې تر سترګو کېږي ،امیر لیکلي دي چې کړمه او غرلمه د شیراني دوه ستر کلي دي ما دا کلي د پښتني سیمو د سفر پر محال ولیدل ډېر میلمه پاله خلک وؤ زه دلته د قامي مشر ملک ساکو خان کړمانزئي کره مېلمه شوم زما او د لښکر یې خوارا زیات چوپړ وکړو د تګ پر محال مې یوه ځغره او توره  په جائزه کې ورکړه بیا مې د برنج کلي پر لور یون وکړو.د کړمې یادونه د بریتانوي هند په سرکاري راپور    oprations of the Zhob  field force 1890  کې هم شوې ده

د ۱۹۱۹ افغان انګریز جګړه:

د کال ۱۹۱۹ افغان انګریز جګړه چې د استقلال د جګړې په نوم هم یادېژي د شیراني ننګیالی ولس بېطرفه پاتې نه شو او له کړمې او نورو نژدې کلیو څخه د ملک بهار کړمانزئي په مشري کې ګڼو شمېر کسانو ګډون وکړی او په سلیازي کې یې له مشوخان شیراني سره اوژه پر اوژه د بریتانوي استعمارګرو ځواکونو خلاف په جګړه کې په مېړانه سره برخه واخیسته چې په یاده جګړه کې مشو هیزئي باښک کړمانزئي او سندئ په شهادت ورسیده او ستانه دار کړمانزئی ټپي شو وروسته بیا په خدای مرګ مړ شو

نومیاتي شخصیتونه :

۱.ملک ساکو خان شیراني او د هغه زوی ترکوخان ۲.ملک مومن خان اوبه خیل ۳.ملک شکور کړمانزئی۳.ملک بهار کړمانزئی ۴.ملک بلوخان کړمانزئی ۴.ملک دین محمد اوبه خیل ۵.تورګل اوبه خیل ۶.ملک خلیفه امیر خان کړمانزئي ۷.ملک رمضان کړمانزئی ۸.ملک اخترجان کړمانزئي ۹.صوفي نورمحمد ۱۰.مولوي برهان الدین ۱۱.شیخ قاسم نیکه

اوسني مشران : 

۱.ملک فتح خان شیراني ۲.ملک شهبازخان شیراني  ۳.ملک غلام سرورخان ۴.ملک عبدالرحمان کړمانزئي ۵.ملک عبدالوهاب ۶.فیض محمد 
 ............پای............................
حواله جات 

[[Opretions of the zhob field force 1980]]

[[سوانح حیات از امیر عبدالرحمان خان فارسي]]

[[Zhob Gazettier1906]]
