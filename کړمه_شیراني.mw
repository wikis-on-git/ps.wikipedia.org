کړمه شیراني:
د کړمې شیراني کلۍ د شیراني ولسوالۍ له لرغونو کلیو څخه یو دی چې له تحصیل مقام ماڼېخواه څخه نژدې لس کیلومتره واټن باندې د شمال لور ته په یونین کونسل کړمه کړمانزئي کې موقعیت لري.
کړمه کلۍ نژدې سل کوره ابادي لري او دا شیراني د خانانو کلۍ دی دلته د کړمانزئی(حسن خیل) مشر ټبر اټل کهول ،مزار کهول او د ابوخیل ستره کورنۍ تلخان کهول استوګنه لري.په دغه کلي کې یو لس بستریز دولتي روغتون (BHU)(پنځه لومړني ښوونځي (Primary school) او یو منځنی ښوونځی(middle school)شتون لري او یو وړوکۍ بازارګی هم لري او وه کلي ته جوت باغونه او کروندې هم شته.

تاریخ:
د کړمې کلي ذکر په ۱۸۸۷ خوا شا ده افغان پاچا امیر عبدالرحمان خان په خودنوشت کتاب (فارسي چې وروسته پښتو ته ژباړل شوی دی) کې تر سترګو کېږي ،امیر لیکلي دي چې کړمه او غرلمه د شیراني دوه ستر کلي دي ما دا کلي د پښتني سیمو د سفر پر محال ولیدل ډېر میلمه پاله خلک وؤ زه دلته د قامي مشر ملک ساکو خان کړمانزئي کره مېلمه شوم زما او د لښکر یې خوارا زیات چوپړ وکړو د تګ پر محال مې یوه ځغره او توره  په جائزه کې ورکړه بیا مې د برنج کلي پر لور یون وکړو.د کړمې یادونه د بریتانوي هند په سرکاري راپور The opration Zhob  field force 1890 کې هم شوې ده

۱۹۱۹ افغان انګریز جګړه:
د کال ۱۹۱۹ په افغان انګریز جګړه کې له کړمې څخه د ملک بهار په مشري کې ګڼو کسانو ګډون درلود چې په یاده جګړه کې مشو هیزئي،باښک کړمانزئي شهیدان شوه او ستانه دار کړمانزئی ټپي شو وروسته بیا په خدای مرګ مړ شو

نومیاتي مشران:
۱.ملک ساکو خان شیراني او د هغه زوی ترکوخان ۲.ملک مومن اوبه خیل ۳.ملک شکور کړمانزئی۳.ملک بهار کړمانزئی ۴.ملک بلوخان کړمانزئی ۴.ملک دین محمد اوبه خیل ۵.تورګل اوبه خیل ۶.ملک خلیفه امیر خان کړمانزئي ۷.ملک رمضان کړمانزئی ۸.ملک اخترجان کړمانزئي ۹.صوفي نورمحمد

اوسني مشران: 
۱.ملک فتح خان شیراني ۲.ملک شهبازخان شیراني  ۳.ملک غلام سرورخان ۴.ملک عبدالرحمان کړمانزئي
 ............پای.............
