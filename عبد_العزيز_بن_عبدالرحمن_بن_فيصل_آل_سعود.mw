[[دوتنه:Ibn Saud.jpg|بټنوک|کيڼ]]
'''ملک عبدالعزيز''' چې بشپړ نوم يې عبدالعزيز بن عبدالرحمن بن فيصل آل سعود و، د [[سعودي عربستان]] لومړنی پاچا و (26 نومبر، 1876<ref>د هغه زېږون نېټې په اړه بېلابېل نظريات او اختلافات دي. په عام ډول د ټولو لخوا د هغه د زېږون منل شوی کال 1876 دی، خو يو لږ شمېر سرچينې دي چې د هغه د زېږون کال 1880 ښيي. د برتانيوي ليکوال روبېرټ لېسي د کتاب ''The Kingdom'' له قوله يو مخور سعودي تاريخپوه داسې شواهد موندلي چې له مخې يې عبدالعزيز په 1891 کال کې يوه قبايلي عربي پلاوي سره اهمه غونډه کړې. همداراز دغه سعودي تاريخپوه دليل وړاندې کړی چې يو نهه يا لس کلن هلک نشي کولی چې د اهمو خلکو په غونډه کې ګډون وکړي خو يو څوارلس کلن او يا پنځلس کلن زلمي ته اجازه ورکول کېږي چې په اهمو غونډو کې ګډون وکړي. نو د همدې دليل پر بنسټ د 1876 نېټه نسبي سم زېږون کال خو دقيق کال نه دی. کله چې لېسي د خپل د کتاب د ليکلو په وخت کې د عبدالعزيز د يوه زوی سره مرکه کوله او له هغه يې د خپل د پلار د زېږون کال پوښتنه کړې وه نو هغه وييل چې کله چې دوی له خپل پلاره د هغه د زېږون نېټې په اړه پوښتنې کولې نو هغه به خندل او خپل د زېږون کال به يې 1880 څرګنداوه. د عبدالعزيز پاچا ځواب دا وه چې ما د خپل د ژوند ۴ لومړني کاله وخوړل</ref> – 9 نومبر، 1953) ({{lang-ar|عبد العزيز آل سعود}} {{transl|ar|''‘Abd al-‘Azīz Āl Su‘ūd''}}) <ref>''Current Biography 1943'', pp. 330–34</ref> هغه ته په ټول وخت کې د ابن سعود په نامه خطاب کېده.<ref>''ابن سعود'' يانې د سعود زوی (see [[Nasab|Arabic name]]), was a sort of title borne by previous heads of the House of Saud, similar to a [[Scottish clan]] chief's title of "''the'' MacGregor" or "''the'' MacDougall". When used without comment it refers solely to Abdul-Aziz, although prior to the capture of Riyadh in 1902 it referred to his father, Abdul Rahman {{harv|Lacey|1982|pp=15, 65}}. ''Al Saud'' has a similar meaning (''family of Saud'') and may be used at the end of the full name, while ''Ibn Saud'' should sometimes be used alone.{{Citation needed|date=November 2010}}</ref>

هغه په ۱۹۰۲ کې د خپل پلرني ښار رياض څخه د واکمنېدو هڅه پيل کړه او تر دې وروسته يې خپل واک وغځاوه او په ۱۹۲۲ کې يې د نجد پوره کنټرول په خپل لاس کې ونيوه تر دې وروسته يې په ۱۹۲۵ کې حجاز ونيوه او په همدې توګه يې نژدې ټول عربستان د خپل د واک په حلقه کې راوسته او ټول عرب قبايل يې متحده کړې او په ۱۹۳۲ کې يې د سعودي عربستان پاچايي جوړه کړه. د سعودي عربستان د پاچا په توګه يې په ۱۹۳۸ کې د تېلو لويې زېرمې په خپل هېواد کې وموندلې چې په همدغو تېلو يې ګڼ شمېر انګرېزان او بهرنيان د واک تر څنګ ودرېدل. هغه د ۴۵ زامنو پلار هم و<ref>{{cite web|title=King Abdul Aziz family tree|url=http://www.geocities.ws/saudhouse_p/alsaudf.htm|publisher=Geocities.ws}}</ref>چې ډېری يې د عبدالعزيز آل سعود تر مړينې وروسته د سعودي عربستان د پاچايانو په توګه وګومارل شول.

== سرچينې ==
{{Reflist}}

[[pl:Abd al-Aziz ibn Su’ud]]
[[tr:Abdülaziz el-Suud]]
