جوزف مایکل اکابا (انګلیسي: Joseph Michael “Joe” Acaba) چې د ۱۹۶۷ د می پر ۱۷مه زېږېدلی – یو ښوونکی، اوبځمکپوه (hydrogeologist) او د ناسا ستورمزلی دی. جوزف د امریکا له پورټو ریکو پښت څخه لومړنی کس وو چې د ۲۰۰۴ په می کې د ستورمزلي په توګه نوماند او د ناسا د ستورمزلو په ۱۹مې ډلې کې د روزنې لپاره وټاکل شو. نوموړي خپل روزنیز پروګرام د ۲۰۰۶ د فبروري پر ۱۰مه بشپړ کړ او د ایس‌ټي‌ایس-۱۱۹ (STS-119) ماموریت لپاره غوره شو. د ۲۰۰۹ د مارچ له ۱۵مې څخه تر ۲۸مې پورې یې په دې نیت الوتنه وکړه چې نړیوال تشیال تمځای (International Space Station, ISS) ته وروستۍ لمریزې هیندارې ورسوي. جوزف په خپل دوهم ماموریت کې، چې د ۲۰۱۲ د می پر ۱۵مه پیل شو، نړیوال تشیال تمځای ته د الوتنې چلوونکی (flight engineer) وو. هغه د ۲۰۰۹ د می پر ۱۷مه تشیال تمځای ته ورسېد او د ۲۰۱۲ د سپټمبر پر ۱۷مه د سهار پر ۶:۵۳ (مسکو مهال) دقیقو بېرته ځمکې ته را ورسېد چې ناسته یې د روسي فضايي ادارې (Roscosmos) له خوا په رسمي توګه ریکارډ شوې ده.
