'''د لرغونو او عصري انسانانو د نسلونو یوځای کول''' د منځنۍ ډبرې دورې او نوې ډبرې دورې پرمهال ترسره شوې ده. دغه ډول د نسلونو یوځای کېدنه په داسې څو خپلواکو پېښو کې ترسره شوه چې په هغوی کې نیندرتالونه او ډینیسووانونه او همدارنګه یو شمېر ناپېژندل شوي هومینین شامل وو.<ref name="BU-20200105">{{cite news|last=Woodward|first=Aylin|title=A handful of recent discoveries have shattered anthropologists' picture of where humans came from, and when|url=https://www.businessinsider.com/discoveries-change-picture-of-human-history-evolution-2020-01|date=5 January 2020|work=[[Business Insider]]|access-date=6 January 2020}}</ref>

په یوریشیا کې، د عصري انسانانو د نیندرتالونو او ډینیسووانونو ډولونو د نسلونو یوځای کول څو ځلې ترسره شول.  په عصري انسانانو کې د جینونو د تداخل پېښې اټکلوي چې د نیندرتالونو د جینونو د تداخل پېښه نږدې ۴۷،۰۰۰ تر ۶۵،۰۰۰ کلونه دمخه او ډینیسووانونو د جینونو د تداخل پېښه نږدې ۴۴،۰۰۰ تر ۵۴،۰۰۰ کلونه دمخه رامنځ ته شوې. 

د نږدې ټول عصري نفوس په جینومونو کې له نیندرتال څخه ترلاسه شوې ډي این ای موندل شوې او دا ګڼه د سیمې له پلوه د پام وړ توپیر لري. د صحراء د سویل لورې افریقایي سیمو څخه دباندې خلکو ۱ تر ۴ سلنې پورې عصري جینومونه درلودل، خو بیا هم اټکلونه توپیر لري او – له وروستیو څېړنو سره سم – د افریقا په نفوس کې هېڅ یا نږدې ۰.۳ سلنه عصري جینوم موجود وو. نوموړې کچه د ختیځې اسیا په خلکو کې تر ټولو لوړه، په اروپایانو کې منځنۍ او د سویل ختیځې اسیا په خلکو کې تر ټولو ټیټه ده. د ځینو څېړنو له مخې، دغه کچه د ختیځې اسیا د خلکو او اروپایانو په پرتله په میلانیزیانو کې هم ټیټه ده. په هر حال، نورو څېړنو موندلې چې په اسټرالو – میلانیزیانو او همدارنګه په اصلي امریکاییانو کې د اروپاییانو په پرتله د نیندرتال د ترکیب کچه لوړه ده (که څه هم دا کچه د ختیځه اسیا د خلکو په پرتله لوړه نه ده).<ref name="pr-atcn">{{cite journal|last1=Price|first1=Michael|title=Africans, too, carry Neanderthal genetic legacy|journal=Science|page=497|doi=10.1126/science.367.6477.497|date=31 January 2020|volume=367|issue=6477|pmid=32001636|bibcode=2020Sci...367..497P}}</ref><ref name="wo-out">{{cite journal|last1=Wolf|first1=A. B.|last2=Akey|first2=J. M.|year=2018|title=Outstanding questions in the study of archaic hominin admixture|journal=PLOS Genetics|volume=14|number=5|page=e1007349|doi=10.1371/journal.pgen.1007349|pmid=29852022|pmc=5978786}}</ref><ref name="sank16-comb">{{cite journal|last1=Sankararaman|journal=Current Biology|pmid=27032491|doi=10.1016/j.cub.2016.03.037|pages=1241–1247|issue=9|volume=26|date=2016|title=The Combined Landscape of Denisovan and Neanderthal Ancestry in Present-Day Humans|first1=Sriram|author4-link=David Reich (geneticist)|first4=David|last4=Reich|first3=Nick|last3=Patterson|first2=Swapan|last2=Mallick|pmc=4864120}}</ref>

د افریقا او لویدیځې یوریشیا په عصري وګړو کې له ډینسووان څخه رامنځ ته شوی نسل تر ډېره کچه نشته دی. تر دې دمه، د ډینیسووان د ترکیب نسل تر ډېره بریده په لوړه کچه د اوشینیا په وګړو او د سویل ختیځې اسیا په ځینو وګړو کې موندل شوې او په اټکلیزه توګه د عصري میلانیزیانانو ۴ تر ۶۰ سلنې جینوم له ډینیسووان څخه اخېستل شوی دی. په داسې حال کې چې د سویل ختیځې اسیا د نیګریټو ځینې وګړي د ډینیسووان له ترکیب څخه دی او د اندامانیز په څېر نورو وګړو کې دغه ترکیب نه لیدل کېږي. پردې برسېره، په مرکزي/منځنۍ اسیا کې د ډینیسووان د رامنځته شوي نسل لږې نښې لیدل شوي دي او د مرکزي سیمې د وګړو په پرتله د سویلي اسیا په وګړو کې د ډینیسووان د نسل کچه لوړه ده.

د افریقا په نیمه وچه کې څو خپلواکو مرکبو پېښو ته ورته لرغوني ایلیلونه موندل شوي، خو اوسمهال څرګنده نه ده چې دغه لرغوني افریقایي هومینین څوک وو.<ref name="wo-out" />

که څه هم د انسان د تکامل په اړه روایات ډېری وخت متضاد وي، خو د ډي این اې شواهد ښیي چې د انسان تکامل باید د یو ساده ځنځیري یا څانګې لرونکي تکامل په توګه نه، بلکې د اړونده ډولونو د ترکیب په توګه وګڼل شي. په حقیقت کې، جینومي څېړنې ښودلې چې د انسان په تکامل کې د پام وړ بېلابېلو نسلونو ترمنځ دوه رګه کول (هایبرایډیزیشن) یو قاعده ده، نه استثناء. پردې سربېره، دغه استدلال کېږي چې دوه رګه کول د عصري انسانانو په ظهور کې یو اړین خوځنده ځواک و.<ref name="Ackermann 2015">{{cite journal|doi=10.1007/s11692-015-9348-1|url=https://www.researchgate.net/publication/282588995|volume=43|title=The Hybrid Origin of "Modern" Humans|year=2016|journal=Evolutionary Biology|pages=1–11|last1=Rogers Ackermann|first1=Rebecca|last2=Mackay|first2=Alex|last3=Arnold|first3=Michael L.|s2cid=14329491}}</ref>

== نیندرتالونه ==

=== وراثت پوهنه ===

==== د مرکب تناسب ====
د ۲۰۱۰ ز کال د می د میاشتې په ۷مه نېټه، د وینډیجا ډوله دریو نیندرتالونو د جینوم ترتیبولو وروسته، د نیندرتال جینوم د ترکیب یوه طرحه خپره شوه او څرګنده یې کړه چې د افریقا د ختیځې صحراء وګړو (د بېلګې په توګه: یوروبا او سان) په پرتله د یوریشیا وګړو د (بېلګې په توګه: فرانسوي، هان چینایي، او پاپوا نیو ګیني) له نیندرتال سره ډېر  ایلیلونه شریک کړي دي. د ګرین او ورسره نورو لیکوالانو په وینا (۲۰۱۰ زېږدیز کال)، له افریقا دباندې ګډوالۍ څخه وروسته، له نیندرتالونو څخه تر عصري انسانانو پورې د جین په وروستي جریان کې د جین زیات ورته والی په غوره توګه روښانه شوی دی. دوی اټکل وکړ چې له نیندرتال څخه د رامنځ ته شوي نسل تناسب باید ۱ تر ۴ سلنې یوریشیایي جینوم ولري. پروفر او ورسره نورو لیکوالانو (۲۰۱۳ ز کال) اټکل وکړ چې د نا افریقایي وګړو تناسب باید ۱.۵ تر ۲.۱ سلنې پورې وي، لوهسي او فرنټز (۲۰۱۴ زکال) په یوریشیا کې د ۳.۴ تر ۷.۳ سلنې پورې لوړه کچه وښووله. په ۲۰۱۷ ز کال کې پروفر او ورسره نورو لیکوالانو له اوشینیا څخه دباندې د غیر افریقایي وګړو لپاره خپل اټکل ۱.۸ تر ۲.۶ سلنې ته بدل کړ.<ref name="greends">{{cite journal|last=Green|volume=328|pmc=5100745|display-authors=etal|pmid=20448178|doi=10.1126/science.1188021|pages=710–22|issue=5979|year=2010|first=R.E.|journal=Science|title=A Draft Sequence of the Neandertal Genome|author6=Kircher, M.|author5=Stenzel, U.|author4=Maricic, T.|author3=Briggs, A.W.|author2=Krause, J.|bibcode=2010Sci...328..710G}}</ref><ref name="pruf13comal">{{cite journal|last=Prüfer|orig-year=Online 2013|pmid=24352235|bibcode=2014Natur.505...43P|display-authors=etal|doi=10.1038/nature12886|pages=43–49|issue=7481|volume=505|date=2014|first=K.|journal=Nature|title=The complete genome sequence of a Neanderthal from the Altai Mountains|author6=Sawyer, S.|author5=Sankararaman, S.|author4=Jay, F.|author3=Patterson, N.|author2=Racimo, F.|pmc=4031459}}</ref><ref name="lohfra14">{{cite journal|last1=Lohse|first1=K.|last2=Frantz|first2=L.A.F.|title=Neandertal Admixture in Eurasia Confirmed by Maximum-Likelihood Analysis of Three Genomes|journal=Genetics|date=2014|volume=196|issue=4|pages=1241–51|doi=10.1534/genetics.114.162396|pmid=24532731|pmc=3982695}}</ref><ref name="pruf13vin">{{cite journal|last1=Prüfer|title=A high-coverage Neandertal genome from Vindija Cave in Croatia|pages=655–58|issue=6363|volume=358|display-authors=etal|pmc=6185897|pmid=28982794|doi=10.1126/science.aao1887|date=2017|journal=Science|first6=M.|first1=K.|last6=Hajdinjak|first5=P.|last5=Korlević|first4=F.|last4=Mafessoni|first3=S.|last3=Grote|first2=C.|last2=de Filippo|bibcode=2017Sci...358..655P}}</ref>

د چین او ورسره نورو لیکوالانو (۲۰۲۰ زېږدیز کال) له خوا له وروستۍ څېړنې سره سم ، افریقایان (په ځانګړي ډول د افریقایي وګړو ۱۰۰۰ جینومونه) هم د نیندرتال ترکیب لري او د نیندرتال دغه ترکیب په افریقایي وګړو کې ۱۷ میګابیس په پام کې نیول کېږي چې د دوی د جینوم ۰.۳ سلنه ده. د لیکوالانو په وینا، افریقایانو خپل د نیندرتال ترکیب په پراخه کچه د هغو خلکو (عصري انسانان چې د نیندرتال ترکیبات لري) د کډوالۍ پرمهال ترلاسه کړی چې له اجدادي اروپایانو جلا شوي (د ختیځې اسیا د وګړو او اروپایانو له جلا کېدو وروسته).<ref name="chen-ident-intr">{{cite journal|last1=Chen|journal=Cell|s2cid=210955842|pmid=32004458|pages=677–687.e16|issue=4|volume=180|doi=10.1016/j.cell.2020.01.012|date=January 2020|title=Identifying and Interpreting Apparent Neanderthal Ancestry in African Individuals|first1=Lu|first5=Joshua M.|last5=Akey|first4=Liming|last4=Li|first3=Wenqing|last3=Fu|first2=Aaron B.|last2=Wolf|doi-access=free}}</ref><ref name="NYT-2020">{{cite news|last=Zimmer|first=Carl|author-link=Carl Zimmer|title=Neanderthal Genes Hint at Much Earlier Human Migration From Africa|url=https://www.nytimes.com/2020/01/31/science/neanderthal-dna-africa.html|date=31 January 2020|work=[[The New York Times]]|access-date=31 January 2020}}</ref><ref name="pr-atcn2">{{cite journal|last1=Price|first1=Michael|title=Africans, too, carry Neanderthal genetic legacy|journal=Science|page=497|doi=10.1126/science.367.6477.497|date=31 January 2020|volume=367|issue=6477|pmid=32001636|bibcode=2020Sci...367..497P}}</ref>

==== د فرعي نفوس د ترکیب کچه ====
د اروپایانو په پرتله د ختیځې اسیا په وګړو کې د نیندرتال لوړ ترکیب وموندل شو او اټکل کېږي د ختیځې اسیا په وګړو کې نږدې ۲۰ سلنه ډېر تداخل شته. دا کېدای شي د ختیځې اسیا د وګړو او اروپایانو له جلا کېدو وروسته د ختیځې اسیا د وګړو په لومړنیو نسلونو کې د ترکیب د زیاتو پېښو په رامنځ ته کېدو، له وروستیو ګډوالیو څخه د لږ نیندرتال نسل درلودونکي وګړو له خوا په اروپایانو کې د نیندرتال د نسل په کمولو یا په داسې طبیعي ټاکنې سره تشریح کړل شي چې د اروپایانو په پرتله د ختیځې اسیا په وګړو کې نسبتاً ټیټه وي. هغه څېړنې چې د ترکیب ماډلونه انځوروي، ښیي چې د ختیځې اسیا په وګړو کې د نیندرتال الیلونو پر وړاندې د تصفیه کوونکې ټاکنې لږ اغېزمنتوب د ختیځې اسیا د وګړو نیندرتال نسل لوی تناسب په پام کې نه شي نیولی او له همدې امله هغو خورا پېچلو ماډلونو ته ترجیح ورکوي چې د نیندرتال تداخل اضافي تخم د ختیځې اسیا په وګړو کې ور شاملوي. دا ډول ماډلونه په اصلي/ابایي یوریشیایانو کې هغه تخم ښیي چې وروسته بیا جلا کېږي او د ختیځې اسیا وګړو ته یو اضافي تخم ور بښي. دا لیدل شوې ده چې د اروپا په وګړو کې د نیندرتال د ترکیب په کچو کې یو کوچنی خو د پام وړ توپیر شته، خو د ختیځې اسیا په نفوس کې د پام وړ توپیر نشته دی. پروفر او ورسره نور لیکوالانو (۲۰۱۷ ز کال) یادونه وکړه چې د ختیځې اسیا وګړي (۲.۳ څخه تر ۲.۶٪) د لویدیځو یوریشیایانو (۱.۸ څخه تر ۲.۴٪) په پرتله د نیندرتال د ډي این کچه لوړه ده.<ref name="vern14res">{{cite journal|last=Vernot|first=B.|author2=Akey, J.M.|title=Resurrecting Surviving Neandertal Lineages from Modern Human Genomes|journal=Science|date=2014|volume=343|issue=6174|pages=1017–21|doi=10.1126/science.1245938|pmid=24476670|bibcode=2014Sci...343.1017V|s2cid=23003860}}</ref><ref name="meyer12highcov">{{cite journal|last=Meyer|volume=338|bibcode=2012Sci...338..222M|display-authors=etal|pmc=3617501|pmid=22936568|doi=10.1126/science.1224344|pages=222–26|issue=6104|year=2012|first=M.|journal=Science|title=A High-Coverage Genome Sequence from an Archaic Denisovan Individual|author6=Mallick, S.|author5=Racimo, F.|author4=Li, H.|author3=Gansauge, M.T.|author2=Kircher, M.|url=http://repository.bilkent.edu.tr/bitstream/11693/13065/1/10.1126-science.1224344.pdf}}</ref><ref name="wall13higher">{{cite journal|last=Wall|year=2013|display-authors=etal|pmid=23410836|doi=10.1534/genetics.112.148213|pages=199–209|issue=1|volume=194|journal=Genetics|first=J.D.|title=Higher Levels of Neanderthal Ancestry in East Asians than in Europeans|author6=Stevison, L.S.|author5=Durand, E.Y.|author4=Kim, S.K.|author3=Jay, F.|author2=Yang, M.A.|pmc=3632468}}</ref><ref name="sank14land">{{cite journal|last=Sankararaman|volume=507|pmc=4072735|pmid=24476815|display-authors=etal|doi=10.1038/nature12961|pages=354–57|issue=7492|date=2014|first=S.|journal=Nature|title=The genomic landscape of Neanderthal ancestry in present-day humans|author6=Pääbo, S.|author5=Kelso, J.|author4=Prüfer, K.|author3=Dannemann, M.|author2=Mallick, S.|bibcode=2014Natur.507..354S}}</ref><ref name="nieltrace">{{cite journal|last1=Nielsen|title=Tracing the peopling of the world through genomics|pmc=5772775|pmid=28102248|doi=10.1038/nature21347|pages=302–10|issue=7637|volume=541|date=2017|journal=Nature|first6=E.|first1=R.|last6=Willerslev|first5=S.|last5=Tishkoff|first4=J.K.|last4=Pritchard|first3=M.|last3=Jakobsson|first2=J.M.|last2=Akey|bibcode=2017Natur.541..302N}}</ref>

وروسته د چین او ورسره نورو لیکوالانو (۲۰۲۰ ز کال) له خوا په ګوته شوه چې د ختیځې اسیا وګړي د اروپایانو په پرتله د نیندرتال ۸ سلنه ډېر نسل لري، چې دغه کچه په تېرو راپورونو کې د نیندرتال نسل له ۲۰ سلنې کچې بدله شوې ده. دا له دې حقیقت څخه سرچینه اخلي چې له افریقایانو سره شریک شوی د نیندرتال نسل پټ کړل شوی وو، ځکه چې تصور کېده چې افریقایان د نیندرتال هیڅ ترکیب نه لري او له همدې کبله د مرجع نمونو په توګه کارول کېده. له همدې کبله، افریقایانو سره د نیندرتال په ترکیب کې هر ډول اضافه والی په غیر افریقایانو او په ځانګړې توګه په اروپایانو کې د نیندرتال ترکیب په کم ارزښت تمام شو. له افریقا څخه د وتلو او په نوره نړۍ کې له خپرېدلو وروسته، د نیندرتال ترکیب یو واحد تخم په ختیځ اسیا کې د بډایه کېدو په موخه لیکوالانو خورا توجیه کوونکي توضیحات ورکړل، خو دوی زیاتوي چې د نیندرتال په نسل کې توپیر ښایي همدارنګه پراخېدو ته ځانګړی شوی وي څو اوسني خورا ارزښتناک موندل شوي توپیرونه په پام کې ونیسي. د هر ډول وګړو د نیندرتال ترتیب د ټولې اندازې تناسب په توګه، په اروپایانو کې د ترتیب ۷.۲ سلنه په ځانګړې توګه له افریقایانو سره شریکه شوې، په داسې حال کې چې د ختیځې اسیا په وګړو کې د ترتیب ۲ سلنه په ځانګړې توګه له افریقایانو سره شریکه شوې ده. <ref name="chen-ident-intr2">{{cite journal|last1=Chen|journal=Cell|s2cid=210955842|pmid=32004458|pages=677–687.e16|issue=4|volume=180|doi=10.1016/j.cell.2020.01.012|date=January 2020|title=Identifying and Interpreting Apparent Neanderthal Ancestry in African Individuals|first1=Lu|first5=Joshua M.|last5=Akey|first4=Liming|last4=Li|first3=Wenqing|last3=Fu|first2=Aaron B.|last2=Wolf|doi-access=free}}</ref> 

== سرچينې او ياداښتونه ==
