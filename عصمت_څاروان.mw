[[دوتنه:عصمت څاروان.png|کيڼ|250px|بټنوک|عصمت څاروان]]
'''عصمت څاروان''' ''(په انگرېزي: Esmat Sarwan)'' يو افغان خبريال، ژباړن، ليکوال او سيندکښونکی دی. نوموړی د آزادۍ راډيو د پښتو څانگې د خبريال او وياند په توگه دنده پرمخ بيايي. همداراز نوموړی د انټرنټ په مټ د [[تاند (وېبپاڼه)|تاند]] په نامه د يوې وېبپانې چلونکی او پازوال دی چې په افغاني رسنيو کې ډېر لوستونکي او مينوال لري.

==مخينه==
عصمت الله څاروان د کندز ولايت په چهاردرې ولسوالۍ کې زېږېدلی دی. نوموړی د افغان ليکوال او شاعر، [[محمد صديق پسرلی|محمد صديق پسرلي]] زوى، د بي بي سي خبريال او کيسه ليکونکو [[اېمل پسرلی|اېمل پسرلي]]، [[اجمل پسرلی|اجمل پسرلي]] او د کره کتونکي او ادبپوه [[اسد الله غضنفر|اسدالله غضنفر]] ورور دی. هغه زيات وخت په ايران، کابل او اروپا کې تېر کړى دى.

==زده کړې==
څاروان خپلې لومړنۍ زده کړې د کندز په ولايت کې کړي دي، دوولسم ټولگی يې د کابل له غازي لېسې او د ليسانس سند يې د [[پېښور]] له پوهنتونه ترلاسه کړی دی.

==دندې==
عصمت الله څاروان ډېر کلونه په پېښور کې په هېواد اوونيزه کې د مرستيال چلوونکي دنده ترسره کړه ، ورپسې يې د ايران په تهران راډيو کې کار کاوۀ. اوس د [[د چېک جمهوريت|چېک جمهوريت]] په پلازمېنه [[پراگ]] کې له [[د آزادۍ راډيو|ازادي راديو]] سره په کار بوخت دی .

==فرهنگي فعاليت==
ښاغلي څاروان ډيرې ژباړې کړي او گن شمير کتابونه يې چاپ شوي دي .
د دوی انگليسي پښتو جيبي ډکشنري چې په ١٩٩٠ کال کې په لومړي ځل چاپ شوې وه تر اوسه څو ځلې په بيا بيا چاپ شوې ده . 
دغه راز ځينې کيسې او د انگريزي ژبلوست کتابونه يې په پېښور کې چاپ شوي دي . دوی د نژدې ١٠٠ زرو انگريزي پښتو پر ډکشنرۍ هم کار بشپړ کړی چې لا چاپ شوې نه ده .
ښاغلي څاروان يو ناول هم له انگريزي پښتو ته ژباړلی چې په لنډ وخت کې چاپيدونکی دی .

===چاپ شوي اثار===
# انگليسي پښتو جيبي ډکشنري
# نوی ميتود ، انگليسي گرامر 
# انگليسي معلم 
# د لقمان حکيم کيسې
# د بهلول دانا کيسې 
# خطونه سرخطونه
# پښتو اينډ انگليش فريز بوک ( انگليسي ژبه نيويارک چاپ )
# دري انگليسي فريز بوک ( انگليسي ژبه په نيويارک کې چاپ )
# د ژورناليزم قاموس

==سرچينه==
# ليکوال ويبپاڼه

[[وېشنيزه:پښتانه ليکوال]]
[[وېشنيزه:افغان ليکوال]]
