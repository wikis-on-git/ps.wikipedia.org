[[دوتنه:Melencolia I (Durero).jpg|بټنوک|200px|د [[البرخت دورر]]'د ''[[مېلېنکوليا]]'' انځورېدنه, تقريباً. ۱۵۱۴ ز. کال]]
'''خپګان''' ''(په انګرېزي: Depression)'' د ټيټ مزاج يو حالت او د هغو کړو وړو او چارو نه کرکه ده چې د سړي فکر، سلوک، احساسات او فيزيکي ښه اوسېدنه اغېزمنه کوي.<ref name="Salmans1995">{{cite book|author=Sandra Salmans|title=Depression: questions you have - answers you need|date= 1997|publisher=People's Medical Society|isbn=9781882606146}}</ref> د خپګان ناروغان اکثراً ځانونه خپه، اندېښمن، تش، ناهيلې، نامرستندويه، بې ارزښته، ګرم، ګنهګاره، ژر غصه کېدونکي او نارامه احساسوي. دا ډول وګړي په هغو کارونو او مشغولاوو کې ناپزړه پورتيا ښکاره کوي چې يو وخت دوی ترې خوند اخيسته. دوی اکثراً په خپل ژوند کې اکثراً يو ډول بې خوندي ويني. همداراز د دوی اشتها کمېږي او يا هم له حد نه ډېرېږي، دوی د خپل فکري تمرکز کمزورتيا احساسوي او د پېښو جزيات نه شي په ياد ساتلی، همداراز د پرېکړې او فېصلې توان هم نه لري او ډېر احتمال شته چې د دغې روحي ناروغۍ ناروغان د ځانوژنې هڅه وکړي. بې خوبي، له حد نه ډېر خوب، ستړيا، بې اېنرژۍ، دردونه، د هضمي نظام دردونه او ستونزې چې د درملنې په وړاندې مقاومت ښکاره کوي، د خپګان د ناروغۍ په نښو نښانو کې راځي.<ref>{{cite web | url = http://www.nimh.nih.gov/health/publications/depression/complete-index.shtml | title = Depression | accessdate = 2010-05-22 | date = 2009-09-23 | publisher = [[National Institute of Mental Health]]}}</ref>

د ژوند د ناخوالو او ناوړو پېښو په وړاندې، د طبي حالتونو د يوې نښې په توګه، د ځينو درملنو د جانبي اعراضو په توګه د خپه مزاج لرل يو نورماله غبرګون دی خو خپګان د يو لړ رواني ناروغيو د يوې عامې نښې په توګه هم پېژندل کېږي.

==خپګان د ناروغۍ د نښې په توګه==
===رواني ناروغۍ===
داسې يو شمېر رواني ناروغۍ پېژندل شوي چې خپه مزاج يې يوه اهمه علامه ګڼل کېږي. د مزاج بې نظمۍ د يو ډله بې نظميو څخه دي چې په عمده توګه مزاجي اختلالونه دي. په دغو کو د خپګان سترې بې نظمۍ، چې په عامه توګه ستر خپګان او يا کلينيکي خپګان راځي، دغه حالت کې يو کس تر دوو اونيو په خپه مزاج کې وي او يا هم د خپل د ژوند په تقريباً  ټولو کارونو کې لېوالتيا او پزړه پورتيا له لاسه ورکوي. همدا شان په هغو کسانو کې چې په خپګان اخته وي ډېستېميا يا د اوږدمهاله خپه مزاج يو حالت څرګند ليدل کېږي چې د ستر خپګان د شديد حالت د نښو نښانو سره  سر نه خوري. يوه بله مزاجي بې نظمي، بايپولر بې نظمي يا دوه قطبي بې نظمي ده چې د غېرنورماله لوړې کچې اېنرژۍ د څپې، فکر او مزاج په توګه ظاهرېږي خو په دې کې هم د خپګان د څپو د څرک شونتيا شته.

د مزاجي بې نظميو نه سېوا، څېرمه شخصيتي بې نظمي او سازشي بې نظمۍ هغه حالتونه دي چې د يوه پېژندلې پېښې يا اندېښمن ساز په وړاندې د يوه رواني ځواب په توګه، خپه مزاج له ځانه ښکاره کوي. دا يو داسې حالت دی چې اخري احساساتي يا د کړو وړو نښې نښانې پکې د پام وړ دي خو دا هم د ستر خپګان د معيارونو سره سر نه خوري.<ref name="psychiatric355">{{Harvnb |American Psychiatric Association|2000a| p=355}}</ref>

===غير رواني ناروغۍ===
خپه مزاج د يو شمېر انتاني ناروغيو او فيزيولوژيکي ستونزو په پايله کې هم راڅرګندېږي چې په دغو کې اډيسن ناروغي، لايم ناروغي، ملټيپل سکلېروسېز، خوب سابندي او د زړه د رېتم د اختلال ناروغۍ راځي. خپګان اکثراً د [[هايپوتايرايډيزم]] له لومړنيو نښو نښانو نه يوه نښه ده. د ځينو ناروغيو درملنه هم د خپه مزاج سبب ګرځي لکه د هپيټايټس سي درمل.

== سرچينې ==
<references/>‎



[[وېشنيزه:رواني ناروغۍ]]

[[en:Depression (mood)]]
[[ar:كآبة (حالة مزاجية)]]
[[bg:Депресия]]
[[el:Κατάθλιψη]]
[[es:depresión]]
[[fa:افسردگی (حالت)]]
[[is:Depurð]]
[[it:depressione (malattia)]]
[[kn:ಖಿನ್ನತೆ]]
[[ko:우울증]]
[[ru:Депрессия]]
[[tl:Panlulumo]]
[[ta:மனச்சோர்வு]]
[[th:ภาวะซึมเศร้า]]
[[tr:Depresyon]]
[[yi:דעפרעסיע]]
