
'''ساحر اپريدی''' ([[زوکړه]] ۱۹۴۳ زېږدي [[کال]] - [[مړینه]] د ۲۰۱۱ زېږدي کال [[اکتوبر]]) د [[پښتو ژبه|پښتو ژبې]] يو نامتو [[شاعر]] او [[ليکوال]] وو.

==مخينه== 
د پښتو ژبې نامتو شاعر او ډرامه ليکونکی زینت ساحر اپریدی پر ۱۹۴۳ زېږدی کال د خبیر ایجنسۍ د جمرود د کوکي خیلو قبیله په سیمه کې زېږېدلی وو. هغه د ایم اۍ پښتو ایم اۍ انگریزي پولیټیکل ساينس په څانگه کې [[بری ليک]] ترلاسه کړی وو. د نوموړي شپږ کتابونه چاپ شوي، چې په هغو کې (پانزیب) د خلکو ډیر زیات خوښ شوی دی. هغه ډرامې، افسانې او ناولونه هم لیکلي دي چې د ریډیو [[پاکستان]] [[پېښور]] او پاکستان لروينون (ټیلي ویژن) نه یې یو شمیر د پښتو ډرامې خپرې شوې دي. 

د ساحر اپرېدي د فن او شخصیت په اړه لیکوال او څېړونکي پروفیسر [[اسلم تاثیر]] مشال ریډیو ته وویل: « ساحر اپرېدی ډېر رومانوي شاعر وو، او لازواله غزلې يې لیکلې دي، او د پښتو د نظم سره سره یې نثر ته هم ډیره پام لرنه کړې وه، او د خپل چاپیرچل، او د دود دستور یې پوره پوره ترجماني کړې ده.» 

د خیبر یو بل شاعر او لیکوال [[فضل ربي قیس]] د ساحر اپرېدي په باب وایي: «نوموړي د سندریزي کیسې په نوم یو نوی تخلیق هم کړی وو.»  

==د شعر بېلگې يې== 

سوزم په انگار له لرې لرې يې نه - 
خاندي راته يار له لرې لرې نه

زار دې د اقرار له بې لوظۍ نه شم - 
وكړې چې انكار له لرې لرې نه 

تېر مې شو نظر ورته نږدې نږدې - 
ومې كړو ديدار له لرې لرې نه 

ناز كوي، ادا، مسته نخرې كوي - 
اخلي مې ازار له لرې لرې نه 

ستورو كتل ماته او ما لارې ته - 
تاته انتظار له لرې لرې نه 

باغ ته د اميد ساحره رانغلو - 
تېر شولو بهار له لرې لرې نه  


==مړينه== 
ساحر اپریدی پنځه کاله وړاندي (۲۰۰۶ ز کال) کې د گورڼ (فلج) په ناورغۍ اخته شو چې په دی وروستيو کې یی  مالي حالت ډېر خراب وو. بیا وروسته ورسره د خبیر پښتونخوا وزیر اعلی امیر حیدر خان هوتي د درملنې  لپاره د درو سوو زرو روپو مرسته وکړه. نوموړي د ۲۰۱۱ ز کال په اکتوبر کې له دې فاني [[نړۍ]] سترگې پټې کړې. د ساحر اپریدي په جنازه کې زرگونو خلکو برخه واخسته، د ارواښاد جم کې خپله پلارنۍ هدیره کې خاورو ته وسپارل شوه. اروا يې ښاده او [[جنت]] يې ځای شه.  

==چاپ شوي نښيرونه يې== 

==اخځليک== 
۱- https://www.nunn.asia/1864/2011-10-11-16-06-08/ 

۲-https://www.tolafghan.com/articles/4839 

۳- https://www.mashaalradio.com/a/24355144.html


[[وېشنيزه:پښتانه شاعران]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:پښتانه]]
[[وېشنيزه:افغانان]]
