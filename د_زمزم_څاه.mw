==د زمزم څاه==
د زمزم څاه د مکي مکرمي په ښار په [[مسجد الحرام]] کي موقیعت لري.
د زمزم څاه د [[مسجد الحرام]] له تاریخي ځایونو څخه دې چي د اسماعیل څاه، حفیره، عبدالمطلب، شفاء، سقم، عافیه، میمونه، طعم، برکة، برة، په نومونو هم پیژندل کېږي.
د زمزم څاه د کعبي په اتلس مترۍ کي د ابراهیم مقام ته نژدې تر مځکه لاندي قرار لري چي اوبه یې د پمپ په وسیله پمپ کېږي او د نلونو او پېپونو په وسیله تر زیات کونکو رسېږي.
د زمزم څاه د[[مسجد الحرام]] په ختیځه څنډه کي قرار لري چي د ابراهیم، اسماعیل، او هاجرې له تاریخي پېښي سره تړاو لري
د مسلمانانو په عقیده د زمزم څاه د معجرې په ډول زرګونه کاله مخکښي د [[ابراهیم]] په زمانه کي د هغه تږې زوی [[اسماعیل]] ته د [[جبرایل]] په وسیله رامنځته سو.
هر کال د [[حج]] یا عمرې د تر سره کولو په وخت کي په میلینونه خلګ د زمزم د اوبو لېدو ته ورځي تر څو د زمزم د څاه اوبه وچښي
د [[عربستان]] د هېواد د قانون له مخي د زمزم د څاه اوبه په هیڅ صورت د [[عربستان]] څخه د باندې د خرڅلاو اجازه نه لري
==د زمزم لغات معنا==
د زم لغات په [[اوستایي]] او [[پهلوي]] ژبو کي د ژمې او یخنې په معنا دې
او زم د یو ځای کولو یا ټولو په معنا هم راځي
==د زم زم څاه پېدایښت==
له اسلامي کیسو څخه، کله چي [[ابراهیم]] خپله ښځه او زوی په دښت کي پرېښودل نو هغوي تږي سوه او [[هاجره]] د اوبو په لټه د صفا او مروا د غره په منځ کي ځغستل په پای کي [[جبرایل]] خپل وزر یا پښه له مځکي سره ووهل او د زمزم چینه د [[اسماعیل]] او هاجرې د ژغورني لپاره را منځ ته سوه.
==د زم زم چينه مخېنه==
د زم زم چيني له پېدا کېدو وروسته د زمزم څاه نښانې له منځه ولاړې تر څو چي بېا [[عبدالمطلب]] هغه و کېنده او له هغه وخته تر اوسه [[حاجیان]] د زمزم له اوبو څخه ګټه اخلي.
د [[مسجدالحرام]] په مختلفو ځایونو کښي د زمزم د اوبو لوښې اېښودل سوي چي له اوبو څخه ډکېږي.
دا یوازنی څاه و چي مکې ته یي اوبه ورکولې چي له هغه وروسته نور څاه ګان هم په [[مکه]] او شا و خوا کي جوړ سوه.
په اول کي د زمزم څا ه دوي لاري درلودي یوه د اوبو څښلو او بله د پرېوللو چي یو ساده او په کاڼو پوښل سوي څا ه و.
په ۱۴۹ هجرې سپوږمېږ کال د [[ابو جعفر منصور]] عباسي خلیفه په وخت کي یوه کاشي سوې قبه چي له مرمرو جوړه وه په څاه باندي جوړه سوه.
په ۱۵۳ ه س کال المهدي خیلفه د زم زم څا ه بېا جوړ کړ او قبه یې د [[ساج]] د درختې له لرګې څخه جوړه کړه چي په [[موزايک]] شکل [[نقاشي]] سوې وه چي یوه [[ګنبده]] پر څاه او بله غټه [[ګنبده]] یې د حاجیانو د اوبو څښلو په اطاق ودرول.
په ۲۱۳ ه س کال بیا جوړونه په څاه باندي وسوه او د [[معتصم]] د خلافت په وخت کي بیا [[ګنبده]] د مرمرو له ډبرې څخه جوړه سوه.
[[فهد بن عبدالعزيز]] د خپلي پاچاهې په وخت کي امر وکړ چي د زم زم اوبه له مکې څخه وه مدینې ته انتقال کړي تر څو حاجیان په [[نبوي مسجد]] کي هم د زمزم له اوبو څخه برخمن سي او تر نن ورځې دوام لري.
د دغه څاه موجودیت ددې سبب سو چي د مکې خلګ په قریشو کي د ځانګړې منصب یعني [[سقاویت]] خاوندان سي.

==سرچینې==
https://fa.m.wikipedia.org/wiki/چاه_زمزم
