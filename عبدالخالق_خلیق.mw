
'''عبدالخالق خلیق''' ([[زوکړه]] ۱۸۹۵ زېږدي [[کال]]، [[نوښار]]) د [[پښتو ژبه|پښتو ژبې]] يو [[لیکوال]]، [[شاعر]] او د خدايي خدمتگارو د [[غورځنگ]] غړی وو. 

==مخينه== 
حکيم عبدالخالق خليق پر ۱۸۹۵ زېږدي کال د نوښار د مانکي کلي په يوه خټکه پوهنيزه [[کورنۍ]] کې زېږېدلی وو. د پښتو ژبې غښتلی اديب، شاعر او ډرامه ليکونکی وو. د خليق صېب [[ژوند]] گڼ اړخيز لوري لري. طبابت، صحافت، [[سياست]]، طباعت، سوشل ورک، استازي، د کتابونو او څپلو کار و بار، ان چې د ټيکه دار د منشي دنده يې هم ترسره کړې ده. د پښتون د ښېګړې او د پښتو ژبې د ودې سودا يې په سر کې لکه د مجنون لرله. د ازادۍ د مشال پتنګ و، او د پښتون اولس د بېدارۍ، پرمختګ او خپلواکۍ د خوځښت يو ناټيکاوه سر تېرې پاتې شوی دی. د خپل ډېر مخيز ژوند قيصه يې په خپله د ” زه او زما زمانه” په بڼه ليکلې ده. د باچاخان د ” انجمن اصلاح افاغنه” د سيوري د لاندې چې کومه کليزه مشاعره په  ۱۹۲۷ کې په اتمانزو کې شوې وه هلته د هغه نظم د وړومبي انعام حقدار ګرځولې شوې و. مخفي صېب او د کوهاټ احمد ګل دوېم او درېم انعام ګټلې و. د  خليق صېب پښتو ژبې د درنښت په اړه يې دا شعرونه د کتو دي: 

زهر قاتل د غېر د جام آبِ حيات کې وينم -  

جادوگري د غېرو ژبو کرامات کې وينم 

طبيبه ته که دارو وکړې زما د ژبې وکړه -  

زه خپل ژوندون د خپلې ژبې په حيات کې وينم 




==اخځليک== 
۱- https://afghanexpress.wordpress.com/2016/11/05/%D8%AE%D8%AF%D8%A7%DB%8C%D9%8A-%D8%AE%D8%AF%D9%85%D8%AA%DA%AB%D8%A7%D8%B1%D8%8C-%D9%BE%D8%A8%D9%84%D8%B4%D8%B1-%D8%A7%D9%88-%D8%AF-%D9%BE%DA%9A%D8%AA%D9%88-%D9%85%D8%AC%D9%86%D9%88%D9%86-%D8%B9/  

۲-
