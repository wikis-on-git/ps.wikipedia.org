
'''عبدالخالق خلیق''' ([[زوکړه]] ۱۸۹۵ زېږدي [[کال]]، [[نوښار]] - [[مړينه]] د ۱۹۷۸ زېږدي کال د [[جنوري]] ۲۶، [[پېښور]])، د [[پښتو ژبه|پښتو ژبې]] يو [[لیکوال]]، [[شاعر]] او د خدايي خدمتگارو د [[غورځنگ]] غړی وو. 

==مخينه== 
حکيم عبدالخالق خليق پر ۱۸۹۵ زېږدي کال د نوښار د مانکي کلي په يوه خټکه پوهنيزه [[کورنۍ]] کې زېږېدلی وو. د پښتو ژبې غښتلی اديب، شاعر او ډرامه ليکونکی وو. د خليق صېب [[ژوند]] گڼ اړخيز لوري لري. طبابت، صحافت، [[سياست]]، طباعت، سوشل ورک، استازي، د کتابونو او څپلو کار و بار، ان چې د ټيکه دار د منشي دنده يې هم ترسره کړې ده. د پښتون د ښېگڼې او د پښتو ژبې د ودې سودا يې په سر کې لکه د مجنون لرله. هغه د خپلواکۍ د مشال پتنگ وو او د پښتون ولس د بېدارۍ، پرمختگ او خپلواکۍ د خوځښت يو ناټيکاوه سرتېرې پاتې شوی دی. د خپل ډېر اړخيز ژوند کيسه يې په خپل د «زه او زما زمانه» په بڼه ليکلې ده. د [[باچا خان]] د «انجمن اصلاح افاغنه» تر سيوري لاندې، چې کومه کليزه مشاعره پر ۱۹۲۷ زېږدي کال په اتمانزو کې شوې وه، هلته د هغه نظم د لومړۍ درجې جايزې وړ بلل شوی وو. مخفي صېب او د کوهاټ [[احمد گل]] دويمه او درېيمه درجې جايزې گټلې وې. خليق صېب پښتو ژبې ته ډېر درناوی درلود او لوی ارزېښت يې ورکاوه چې دا لاندې شعر يې شاهدي ورکولای شي: 

زهر قاتل د غېر د جام آبِ حيات کې وينم 

جادوگري د غېرو ژبو کرامات کې وينم 

طبيبه ته که دارو کړې زما د ژبې وکړه 

زه خپل ژوندون د خپلې ژبې په حيات کې وينم 

عبدالخالق خليق پر ۱۹۳۰ ز کال د «خدايي خدمتگار» په نامه يوه ډارمه ليکلې وه او دغې ډارمې پر باچا خان دومره اغېز کړی وو چې خليق صېب ته يې د خپلې «پښتون» رسالې اداره وسپارله او هغه څو کاله په پښتنه مينه وپالـله. «شهيده سکينه» ېې يوه بله خوښه شوې ډرامه وه. خليق صېب د پښون سياست او باچا خان د ملگرتيا په دې اغزنه لار کې څو وارې د قېد و بند تکليفونه زغملې دي خو په خپله ژمنتيا (وفا) لکه غر داسې ولاړ پاتې شوی دی. خليق صېب د «اداره اشاعت سرحد» په نوم يو پبلشنگ هاوس هم چلولې دی چې د پښتو د ليک لوست ارزښتناک خدمتونه يې پکې کړي دي. 

==مړينه== 

دغه لوی پښتون، ملي او ادبي شخصيت د ۱۹۷۸ زېږدي کال د جنوري پر ۲۶ له دې فاني [[نړۍ]] سترگې پټې کړې او د پېښور په وزير باغ کې خاورو ته وسپارل شو. اروا يې ښاده او [[جنت]] يې ځای شه. 

==چاپ شوی نښيرونه يې== 


==اخځليک== 
۱- https://afghanexpress.wordpress.com/2016/11/05/%D8%AE%D8%AF%D8%A7%DB%8C%D9%8A-%D8%AE%D8%AF%D9%85%D8%AA%DA%AB%D8%A7%D8%B1%D8%8C-%D9%BE%D8%A8%D9%84%D8%B4%D8%B1-%D8%A7%D9%88-%D8%AF-%D9%BE%DA%9A%D8%AA%D9%88-%D9%85%D8%AC%D9%86%D9%88%D9%86-%D8%B9/  

۲-
