[[دوتنه:Spironolactone structure.svg|کيڼ|250px|بټنوک|د سپيرونولکټون کيميايي جوړښت]]
'''سپيرونولکټون''' ''(په [[انګريزي ژبه|انګرېزي]]: Spironolacton)'' (سوداګريز نومونه يې الډکټون، نووسپيروټون، الډکټازايډ، سپيرکټين، سپيروټون، وېروسپيرون يا بيرلکټون هم دي) چې په عام توګه د سپيرو په نوم ورته اشاره کېږي، يو مدرر درمل دی او د انټي اندروجن يا اندروجن ضد درمل په توګه هم کارېږي.

دا درمل په مصنوعي توګه په آزمېنتون کې جوړېږي او يو مصنوعي 17-لکټون درمل دی چې د پښتورګي د هورمون الډوسټيرون يو انټاګونيست سيال دی او د پوټاشيم سپمونکو مدررو درملو په ټولګي کې شمېرل کېږي. سپيرونولکټون په اصلي توګه د زړه د سکتې په درملنه کې، د لړمون د ناروغۍ په سبب د رامنځ ته شوي اسايټس په درملنه کې، د لږ-رينين له کبله د لوړ فشار، د هايپوکاليميا يا د پوتاشيم د کمښت، د دويم الډوسټېرونيزم (د ساري په توګه د لړمون د سېروسېز) او د کان ساينډروم (لومړنی الډوسټېرونيزم) په ناروغيو کې کارېږي. په يوازې توګه سپيرونولکټون يو ضعيفه مدرر درمل دی دا ځکه چې دا درمل د پښتورګو د نېفرونونو په ښکتنۍ ټولېدونکو نلکو اغېزه لري، دا د نېفرونونو هغه برخه ده چې په اطراح کېدونکو متيازو کې لږ بدلون راوستلای شي، خو دا درمل بيا د نورو مدررو درملو د يوځای کارېدلو سره اغېزمن ثابتېږي. د لوړ فشار په سلو ناروغانو کې يو کس د الډوسټېرون هورمون لوړه کچه لري چې په دغو کسانو کې د سپيرونولکټون د فشار ضد ځانګړنې د فشار ضد د نورو پېچلو درملو سره يوځای څوک يوځای کولی شي.

د سپيرونولکټون د اندروجن ضد ځانګړنې په سبب دا درمل د هيرسوټيزم يا د ښځو په مخونو د وېښتانو د ليرې کولو او د دانو او بخارونو د ليرې کولو پخاطر د ملهم په توګه هم کارېږي. دا درمل د پولي سيستيک اوېري ساينډروم يا د تخمدان د څوسيستيکي ساينډروم په درملنه کې هم کارېږي. 









[[وېشنيزه:درمل]]

[[ar:سبيرونولاكتون]]
[[de:Spironolacton]]
[[en:Spironolactone]]
[[es:Espironolactona]]
[[fa:اسپیرونولاکتون]]
[[fr:Spironolactone]]
[[hr:Spironolakton]]
[[hu:Spironolakton]]
[[it:Spironolattone]]
[[ja:スピロノラクトン]]
[[nl:Spironolacton]]
[[no:Spironolakton]]
[[pl:Spironolakton]]
[[pt:Espironolactona]]
[[ru:Спиронолактон]]
[[sr:Spironolakton]]
[[uk:Спіронолактон]]
