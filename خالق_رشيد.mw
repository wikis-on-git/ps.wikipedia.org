'''عبدالخالق رشید''' (۱۳۳۵ لېږديز لمریز [[کال]]، د [[غزني ولايت]]) د [[افغانستان]] د [[پوهنتون]] پخوانی ښووند (استاد)، [[ليکوال]]، [[شاعر]] او [[څېړونکی]] دی. 
== مخینه ==
ښاغلی عبدالخالق رشید د غلام سخي رشید زوی، پر ۱۳۳۵ لمریز کال د غزني ولايت په رشیدانو کې زېږېدلی دی. 
== زده کړې ==
عبدالخالق رشيد خپلې لومړنۍ زده کړې د رشېدانو د سيمې په سنايي او شېلگر لېسو کې پای ته ورسولې. د لوړو زده کړو په تکل پر ۱۳۵۵ ل کال [[کابل پوهنتون]] ته ولاړ، هلته یې د ژبو او ادبياتو په پوهنځي کې د پښتو ادبياتو په برخه کې د ماسترۍ تر کچې زده کړې بشپړې کړې. 
== دندې == 
عبدالخالق رشيد تر زده کړو وروسته د کابل پوهنتون د ژبو او ادبياتو په پوهنځي کې د استاد په توگه دنده تر لاسه کړه او بيا يې د ادبياتو په برخه کې علمي څېړنې ترسره کړې. 
ډاکتر خالق رشيد له(    ) کاله راهيسې د [[هند]] په [[جواهر لعل نهرو]] [[پوهنتون]] کې د پښتو ژبې د استاد په توگه دنده ترسره کوي. 

د افغانستان دغه نامتو لیکوال، د کابل او نهرو پوهنتون استاد دوکتور عبدالخالق رشید پر ۲۰۱۳ ز [[کال]] د سارک هېوادو د لیکوالو ادبي جایزه وگټله. په هغو مراسمو کې چې د ياد کال د مارچ پر ۱۰ د هند په تاریخي ښار [[اگره]] کې په دې اړه جوړ شوي ول، د هغو په ترڅ کې د دغې مهمې جایزې ویاړ لیک استاد رشید ته وسپارل شو. 

د سارک د لیکوالو د مشرې د وینا له مخې، پروفیسور رشید لومړی افغان لیکوال دی چې د سارک په لیکوالو کې ان پر ۲۰۰۰ ز کال پر هغه مهال، چي [[افغانستان]] لا د سارک ټولنې غړی نه وو، گډون وکړ او هغه مهال لا د دغې ټولنې د بنسټوالو غړی وو.  


  
== چاپ شوي نښېرونه ==
# ډولۍ (د لنډو کیسو ټولگه) چاپکال.  




==اخځليک== 
# http://www.tolafghan.com/posts/27182 
# https://www.bbc.com/pashto/multimedia/2013/03/130315_im_pilwazai_peace_books_up 




[[وېشنيزه:پښتانه ليکوال]]
