{{د-سندرغاړي-مالوماتبکس
|نوم           = احمد ظاهر
|شاځمکه = solo_singer
|Img            = 496X685.JPEG
|Img_capt       = 
| Img_size            = 215
|زېږون نوم     = احمد ظاهر
|زېږېدنه = {{د زېږون نېټه|1946|6|14|mf=y}} <br/> [[کابل]], [[افغانستان]] 
|مړينه = {{د مړينې نېټه او عمر|1979|6|14|1946|6|14|mf=y}} <br/> [[سالنګ]], [[افغانستان]]
|څېل = [[پاپ موسيقي|پاپ]], [[غزل]], [[کلاسيکه موسيقي|کلاسيک]], [[راک]]
|دنده = سندرغاړی
|آله = [[تبله]],  [[باجه]]
|Years_active   = 1987–2005
|Label          = آريانا سټوډيو<br/>نګاه سټوډيو
}}

'''احمد ظاهر''' (په انګرېزي:'''Ahmad Zahir''') (زېږېدنه؛۱۳۲۴ ل. - مړينه؛۱۳۵۸ ل.) د افغانستان يو نامتو سندرغاړی، سندرې جوړونکی، کمپوزر او پېژندلی هنرمند دی. نوموړی د افغان موسيقۍ يو داسې ځلانده ستوری دی چې د نوموړي د مړينې نه نيمه پېړۍ وروسته لا هم د هغه د سندرو او هُنر مينه وال په افغانستان، ايران، تاجکستان او پاکستان کې شته او د همدغه شهرت او نوم له کبله په افغاني موسيقۍ کې يو سمبوليکه شخصيت او د يو ځانګړي ځای خاوند ګڼل کېږي. کله نا کله احمد ظاهر ته د افغان موسيقۍ د پاچا لقب هم کارېدلی. هر کلا د افغانستان خلک د احمد ظاهر تلين د هغه په يادغونډو لمانځي. د ګڼ شمېر خلکو له مخې د احمد ظاهر او اېلوېس پرېسلي (Elvis Presley) د موسيقۍ او ډول تر مېنځ ورته والی او شباهت ليدل کېږي او له همدې سببه د ځينو په اند د افغان اېلوېس پرېسلي نوم هم ورته کارېدلی.

== مخينه ==
احمد ظاهر د ډاکټر عبدالظاهر زوی او په ۱۳۲۴ ل. کال کې د کابل په نوي ښار کې زېږدلی دی. نوموړی د لغمان اصلي اوسېدونکی او په خټه پښتون دی. احمد ظاهر ددغه سندريز ډنډ د لامبو لېوال و، هغه د بنديزونو پروا ونه كړه او ځان يې د هنر د شنو اوبو ماهى كړ.
ظاهر هويدا لومړنى كس و، چې له احمدظاهر سره يې د هغه په ژونديتابه او د صدراعظم په خوشالولو كې د منځګړي رول ولوباوه. هغه په خپل كوډګر ليك سره صدراعظم ډاكټر عبدالظاهر دې ته اړ اېست، چې د احمدظاهر د هنري چارو ملاتړ وكړي. احمد ظاهر دغه مهال د حبيبيې لېسې د هنري ډلې غړى و. نوموړي د كابل نندارې په يوه جوړ شوي كنسرت كې د "حبيبيه ستوري" ستاينوم ترلاسه كړ. دغه ستاينوم ظاهر نور هم وهڅاوه، چې د هنر او موسيقۍ لاره ټينګ و ساتي. احمد ظاهر په خپلو سندرو كې تر ډېره بريده پر شعر او كمپوز ټينګار كاوه، همدغه شعر او كمپوز و، چې د احمد ظاهر شخصيت يې د يوه رښتيني هنرمند په توګه راجوت كړ. 
يوڅه وخت وروسته احمد ظاهر له خپل پلار سره هند ته لاړ. په هند كې يې د هنر او موسيقۍ په برخه كې ډېر پرمختګ وكړ او كله، چې بېرته هېواد ته راستنېده،له ځان سره يې نوي څيزونه او نوښتونه هم راوړي وو.

== زده کړې ==
د احمد ظاهر تر ټولو غوره نوښت دا و،چې د ختيزې او لويديزې موسيقۍ د الاتو په ګډون سره يې هېوادنۍ موسيقۍ ته يو نوى رنګ ور وباښه. احمد ظاهر، چې كله فارغ شو په كابل او هندكې يې پيداګوژي ولوسته او يوڅه وخت يې په " كابل ټايمز" او " افغان فلم " كې كار وكړ. پر 1350ل كال د احمد ظاهر د بخت ستورى راوخوت. هغه د كال غوره سندرغاړى ونومول شو او دغه نوم يې تر ډېره ژوندى وساته. احمد ظاهر 13 كلن و، چې ګوتې يې پر هارمونيه، فلوت او اكوردين روږدې شوې. احمد ظاهر درې ځله واده وكړ، خو دده په وينا يوه هم نېكمرغه نه كړ. له لومړنۍ مېرمنې نه يې د احمد رشاد په نوم يو زوى پاتې شو. له وروستنۍ مېرمنې يې د شبنم په نوم لور پاتې ده، چې دده تر مرګ يوه ورځ وروسته و زېږېده.
احمد ظاهر د ژوندانه په لوړ ژورو كې له ګڼ شمېر ستونزو او خنډونو سره مخ شو، وګواښل شو ، بندي شو او په پاى كې د 1358 كال د غبرګولي د مياشتې په 23 مه نېټه په يوه ترافيكي پېښه كې ووژل شو.
احمدظاهر مړشو، كه ووژل شو؟

محبوب الله "پاچا" د احمدظاهر له نږدې ملګرو ګڼل كېده. يوه ورځ پاچا،احمدظاهر او د ظاهر دوه خويندې د سالنګ په لور په مېله ووتل. د تګ پرمهال يې ډېر څښلي و، پاچا پر جلب ، احمد ظاهر يې ترڅنګ او خويندې يې په وروستيو سېټونو كې كښېناستې. موټر په كيڼ لاس په ډېر سرعت سره حركت كاوه، احمد ظاهر د تبلې پر غږولو بوخت و، ناڅاپه يوغټ لارۍ موټر ورسره مخامخ كيږي، موټر له غره سره ټكر كيږي، چپه كيږي او د سېټ يوه اوسپنيزه ميله د احمد ظاهر پر ككرۍ وربرابريږي. احمد ظاهر لومړى د پروان د چاريكارو روغتون ته وړل كيږي، هلته يې درملنه ناشونې وي، وروسته كابل ته وړل كيږي، خو تر درملنې مخكې ساه وركوي.
د كابل د ترافيكو دوخت مدير" نعيم خان" وايي، پر احمد ظاهر د ډزو هبره غلطه ده، دا يو تصادف و، پر پاچا د جرم اثبات نه كېده، ځكه د جرم داسې څرګنده نښه نه وه، چې هغه مو پرې نيولى واى. د نعيم خان برخلاف ، ځينې پر دې ګروهه دي، چې پاچا رشوت خوړلى و، احمد ظاهر يې په چل سالنګ ته بوت او هلته يې د ګلبهار د نساجۍ د مرستيال " سنګر" په مرسته وواژهاو په خپله بهر ته لاړ. دا، چې احمد ظاهر مړشو او كه ووژل شو، دا لا د يوې معما په بڼه پاتې ده، خو راتلونكي بهيرونه ښايي د ددې پېښې جزئيات نور هم بربنډ كړي.


== باندنۍ تړنې ==
* [http://www.ahmadzahir.com/ AhmadZahir.com]
* [http://afghanzmusic.com/modules.php?name=zina&op=modload&file=index&p=Ahamd%20Zahir Ahmad Zahir [ A to Z audio albums ]
* [http://www.AhmadZahirworld.com Ahmad Zahir World - official fan site]
* [http://www.ahmadzahir.net/ AhmadZahir.net]
* [http://www.forums.ahmad-zahir.com Ahmad Zahir fanclub]
* [http://www.arianamusic.net/ahmadzahir Ahmad Zahir on ArianaMusic.net]
* [http://www.virtualafghans.com/music/ahmad_zahir/ Collection of Ahmad Zahir songs, albums and videos Virtual Afghans]
* [http://www.eafghans.com/music/index.php?action=artist&id=1 Listen to complete albums and songs of Ahmad Zahir and videos on eAfghans]
* [http://www.afghansongs.de/musik/artist.php?id=88 Ahmad Zahir Laghmani´s Persian Albums and songs (Laghmani)]

== سرچينې ==


[[وېشنيزه:سندرغاړي]]
[[وېشنيزه:افغان سندرغاړي]]

[[ar:أحمد ظاهر]]
[[ca:Ahmad Zahir]]
[[de:Ahmed Zahir]]
[[en:Ahmad Zahir]]
[[es:Ahmad Zahir]]
[[fa:احمد ظاهر]]
[[fi:Ahmad Zahir]]
[[fr:Ahmad Zahir]]
[[nl:Ahmad Zahir]]
[[sv:Ahmad Zahir]]
[[tl:Ahmad Zahir]]
[[tr:Ahmed Zahir]]
