سویوز ټي‌ايم‌اې-۰۴ايم (انګليسي: Soyuz TMA-04M) ټیټ ځمکني چورلېځ (Low Earth Orbit) ته یوه تشیال‌الوتنه وه چې د لېږد ۳۱ درې ستورمزلي یې نړیوال تشیال تمځای ته ورسول. دا ماموریت د ۲۰۱۲ د می پر ۱۵مه پیل او ۲۰۱۲ د سپټمبر پر ۱۷مه پای ته ورسېد. سویوز تشیال‌بېړۍ په ۱۹۶۷ کې پیل شوې او ټي‌ايم‌اې-۰۴ايم یې له پیل راهیسې ۱۱۳مه الوتنه وه، او د پرمختللي سویوز ټي‌ايم‌اې-ايم (Soyuz TMA-M) لړۍ، چې د ۲۰۱۰ د اکټوبر پر ۷مه پیل شوه، څلورمه الوتنه وه. د ماموریت له پلان سره سم، تشیال‌بېړۍ تر پایه پورې له تشیال تمځای سره په دې موخه نښتې وه چې د لېږد ۳۱ ماموریت پر مهال د بېړنۍ تېښتې لپاره کار ځنې واخیستل شي.

دا ماموریت د ۲۰۱۲ د می پر ۱۵مه په قزاقستان کې له بایکونور الوتځای (Baikonur Cosmodrome) څخه پر ۳: ۱:۲۳ ن.هـ.م بجو پیل شو. سویوز د می پر ۱۷مه پر ۴:۳۶ ن.هـ.م. بجو په بریالیتوب سره له نړیوال تشیال تمځای سره و نښتی او درې ستورمزلي لکه ګېنادي پدلکا، سرګې رېوين او جوزف اکابا یې تشیال تمځای ته ورسول. دا ماموریت د ۲۰۱۲ د سپټمبر پر ۱۷مه پای ته ورسېد او پر ۲:۵۳ ن.هـ.م. بجو یې په قزاقستان کې بریالۍ ناسته ترسره کړه.

==عمله==

==ملاتړ عمله==

==تشیال‌بېړۍ==

==د ماموریت سرټکي==
