
'''سيد محي الدين هاشمي''' (د ۱۳۳۷ ل کال    ) د [[افغانستان]] يو پښتو ژبی [[ليکوال]]، څېړونکی او [[ژباړن]] دی.  

==مخينه== 
سرڅېړونکی دوکتور سيد محي الدين هاشمي په ۱۳۳۷ ل کال د [[ننگرهار ولايت]] د کوز کونړ ولسوالۍ د بريالۍ کلي په يوه روحاني کورنۍ کې زېږېدلی دی. لومړنۍ او منځنۍ زده کړې يې د دره نور په لېسه کې سرته رسولې دي. په ۱۳۵۶ لمريز کال کې د کانکور په ازموينه کې تر بري وروسته د کابل پوهنتون د ژبو او ادبياتو پوهنځي په پښتو څانگه کې شامل شوی او لوړې زده کړې يې هلته سرته رسولې دي. د لوړو زده کړو تر پای ته رسولو وروسته د همدغه پوهنڅي په کدر کې د استاد په توگه پاتې شوی او تر ۱۳۶۳ کاله پورې همدلته او بيا په ننگرهار پوهنتون استادي کړې ده. په هېواد کې د نامساعدو سياسي شرايطو له لامله د ۱۳۶۳ کال په کب مياشت کې پښتونخوا ته کډوال شو. د هغه د ماسترۍ زده کړې په کابل پوهنتون کې نیمگړې پاتې وې، نو کله چې پښتونخوا ته کډوال شو نو هلته يې د ماسترۍ زده کړې بشپړې کړې. بيا د ازاد [[افغانستان]] په ليکوالو ټولنه او په تعليمي نصابونو کې دنده درلوده او تر دې وروسته د دعوت او جهاد په پوهنتون کې د پښتو ادبياتو د استاد په توگه دنده درلوده. 

سيد محي الدين هاشمي په ۱۳۸۰ ل کال کې خپل هېواد افغانستان ته راستون شو. په کابل کې يې د افغانستان په علومو اکاډمۍ کې د څېړونکي په رتبه ومنل شو. په علومو اکاډمۍ کې يې په څېړونو پيل وکړ، د علومو اکاډمۍ په بېلابېلو څانگو کې يې دندې ترسره کړې، لکه د پښتو څېړنو په نړیوال مرکز کې، د اریانا دايرت المعارف په مرکز کې او د ژبو ادبياتو په مرکز کې. اوسمهال (۱۳۹۸ ل کال) د ژبو او ادبياتو په مرکز کې عملي مرستيال دی.   

هاشمي په ۱۳۹۰ ل کال کې دکتورا واخيسته.  


==چاپ شوي اثار يې== 
۱- د لوی [[احمد شاه بابا]] ياد، د ۱۳۸۲ ل کال د علومو اکاډمۍ چاپ. 

۲- د نثري ادب ډولونه، د ۱۳۹۴ ل ل کال چاپ.  

۳- د ادبپوهني څانگې، د ۱۳۹۶ ل ل کال چاپ. 
 
۴- د [[گل پاچا الفت]] د هنري نثرونو معناییزه او بڼه ییزه څېړنه، د ۱۳۹۷ ل ل کال چاپ. 

۵- د بایزید روښان یاد.  

۶- 

==سرچينې==
# https://shahmbookco.com/product/%D8%AF-%D9%84%D9%88%DB%8C-%D8%A7%D8%AD%D9%85%D8%AF-%D8%B4%D8%A7%D9%87-%D8%A8%D8%A7%D8%A8%D8%A7-%DB%8C%D8%A7%D8%AF/?wmc_current_currency=AFN&add_to_wishlist=4506  
# https://shahmbookco.com/product/%D8%AF-%D8%A7%D8%AF%D8%A8%D9%BE%D9%88%D9%87%D9%86%D9%8A-%DA%85%D8%A7%D9%86%DA%AF%D9%8A/ 
# http://www.taand.com/archives/115715 
# https://shahmbookco.com/product/%D8%AF-%D9%86%D8%AB%D8%B1%D9%8A-%D8%A7%D8%AF%D8%A8-%DA%89%D9%88%D9%84%D9%88%D9%86%D9%87/ 


[[وېشنيزه:پښتانه]] 
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
