مولوي '''وکیل احمد متوکل''' د ۱۹۷۱ ز کال په شاوخوا کې زېږېدلی دی . دی د طالبانو په حکومت کې د بهرنیو چارو وزیر وو . دا هغه سړی دی چی خلکو په ظاهره مُلا باله ، یا دا چی د انټرنیټ مُلا او یا یې هم د طالبانو « رودولف هیس » باله . دی د طالبانو د اسلامي غورځنګ د مشر [[ملا محمد عمر]] د نږدې سلاکار په توګه ډیر نامتو شوی وو. کله چې لوېدیزو پوځونو له شمال ټلوالې سره یو ځای د ۲۰۰۱ ز کال د اکټوبر پر ۷ نېټه پر [[افغانستان]] یرغل وکړ ، نو د طالبانو له مشر سره [[پاکستان]] ته وتښتېد . متوکل وايی ، چی زه بیرته د حامد کرزي تر اطمینان راکولو وروسته راستون شوم ، ځکه زه د نیول کېدونکو کسانو په لیست کی شامل نه وم . خو وروسته د امریکایانو له خوا ونیول شوم او اتلس میاشتی په توقیف کی کښېنوول شوم ، چی لومړی په [[کندهار]] کی او بیا د بګرام په هوایی اډه کی بندي وم . د بهرنیو چارو دغه پخواني وزیر باالاخره بې له کومه توره او جُرم څخه بیرته خوشی شو ، او وروسته د [[افغانستان]] ولسمشر [[حامد کرزي]] ورنه غوښتنه وکړه چی د طالبانو له بېلابېلو ډلو سره خبري اتري ترتیب کړي . متوکل پر ۲۰۰۶ ز کال ځان ولسي جرګې ته نوماند کړ ، خو بریالی نه شو. د بهرنیو چارو دغه پخوانی وزیر په پښتنی جنوب کی د عصری کولو د یو ځواک په توګه ګڼل شوی دی .
 
==اخځونه==
#http://www.benawa.com/kandahar/fullstorys.php?id=29250

#http://en.wikipedia.org/wiki/Wakil_Ahmed_Muttawakil


[[وېشنيزه:طالبان]]
