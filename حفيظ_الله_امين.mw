{{ويکيسازنه}}
{{د هېوادمشر مالوماتبکس
| د هېوادمشر نوم = حفيظ الله امين
|
| انځور =[[دوتنه:حفيظ-الله-امين.png|200px]]
| د انځور څرگندونې =
| بشپړ نوم = حفيظ الله امين
| مشهور په =
| د زېږېدو نېټه = ١ د اگست، ١٩٢٩
| د زېږېدنې ځای = [[د پغمان ولسوالۍ|پغمان]]
| د مړينې نېټه = ۲۷ د دېسمبر، ١٩٧٩
| د مړينې ځای = د تاجبېگ ماڼۍ
| ماندينه =
| اولادونه =
| اوسنۍ ناروغي =
| دین = اسلام
| مور او پلار =
| د کار موده = سېپتمبر ١٩٧٩ – ډېسمبر ١٩٧٩
| ترتیب = د افغانستان درېيم هېوادمشر
| مخکينی هېوادمشر = [[نور محمد ترکی]]
| وروستنی هېوادمشر = [[ببرک کارمل]]
| لومړی مرستيال =
| سياسي اړخ = د خلق د موکراتيک گوند دوهم مشر
| نورې دندې = [[د افغانستان لومړی وزير]]
| رسمي ویبپاڼه =
}}
'''حفيظ الله امين''' (۱۳۰۸ ل - ۱۳۵۸ لمريز کال د مرغومي ۶)، (١ د [[اگست]] ، [[کال]] ١٩٢٩ - ٢٧ [[ډېسمبر]] ، ۱۹۷۹) (په انگرېزي: ''Hafizullah Amin'') د کابل ولايت د [[پغمان ولسوالۍ]] د قاضي خېلو په کلي کې زېږېدلی دی. نوموړی  تر [[نور محمد ترکی|نور محمد تره کي]] وروسته د [[افغانستان]] په کچه درېيم [[هېوادمشر]] ، د مارکسيسېزم-لېنينېزم تيورۍ پلوی او د افغانستان د دموکراتيک جمهوريت دويم مشر پاتې شوی.
داسې ويل کېږي چې حفيظ الله امين د امريکا پلوی وو او تر مړينې ورورسته بيا روسانو او د ده نورو مخالفو ډلو غړو دی د [[سي ای اې]] (CIA) د جاسوس په تور هم ياد کړی. اړینه ده وویل شي ، چې له امریکا او له سي ای اې سره د حفیظ الله امین د پټو اړېکو په اړه کوم اسناد شتون نه لري او داسې احساسیږي ، چې دا خبره د ده د سیاسي مخالف لوري، په تېره بیا په لومړي سر کې د ستمي او بيا پرچمي کړيو غړي [[ببرک کارمل]] لپاره یوه داسې پلمه وه چې شورویان د ده له منځه وړلو ته نور هم راولمسوي . د حفيظ الله امين د حکومت په ١٠٤ ورځينۍ مودې کې، پرته د يوې ناکام پوځي بغاوت او بلوا څخه بل کوم داسې سرغړونه او د ده په وړاندې ولاړېدنه نه ده تر سترگو شوې.

== مخينه زده کړې او دندې ==

حفيظ الله امين د حبيب الله زوی د ۱۳۰۸ لمريز لېږدېز کال [[د کابل ولايت]]، [[د پغمان ولسوالۍ]] د قاضي خېلو د کلي په يوه روښانده کورنۍ کې زېږېدلی او د يوه دولتي مامور زوی وو. امين لا کوشنی وو، چې پلار يې په حق ورسېد . د ده پلار د خپل ټول ماموریت پر مهال تر ۷ رتبې پورته نه وو تللی . حفيظ الله امين د پلار تر مړينې وروسته د خپل مشر ورور عبدالله، چې هغه مهال د يوه لومړني ښوونځي ښوونکی وو،  تر پالنې او روزنې لاندې ونيول شو . ده خپلې لومړنۍ زده کړې د پغمان په لومړني ښوونځي کې پای ته ورسولې . منځنۍ زده کړې يې د کابل په دارالمعلمين کې ترسره کړې . تر دې وروسته يې [[د کابل پوهنتون]] د شمېر پوهنې او پنځپوهنې (رياضي او فيزيک) په څانگو کې خپلو زده کړو ته ادامه ورکړه او بيا يې بری ليک ترلاسه کړ . د ساينس پوهنځي تر پای ته رسولو وروسته يې لومړی د کابل په دارالمعلمين کې د ښوونکی په توگه، بيا وروسته د ابن سینا لېسې د مدير مرستيال په توگه او ورپسې د ابن سينا ليسې د مدير په توگه دندې ترسره کړې . پر ۱۳۳۶ لمريز (١٩٥٧ ز) کال د ښوونې او روزنې د ادارې په څانگه کې د لوړو زده کړو لپاره د امريکا متحدو ايالتونو ته واستول شو . هلته [[د کولمبيا پوهنتون|کولمبيا پوهنتون]] کې د روزنپوهنې په زده کړو بوخت شو . د زده کړو د بشپړېدو په پایله کې يې د ماسټرۍ پوهنيزه درجه واخيسته او هېواد ته راستون شو . [[هېواد]] ته تر راستنېدو وروسته د کابل پوهنتون د ښوونې او روزنې په پوهنځي کې د پوهنيارۍ په پوهنیزې درجې سره د استاد په توگه په کار وگومارل شو . تر دې وروسته يو ځل بيا د ابن سينا لېسې د مدير په توگه او ورپسې د کابل د دارالمعلمين د مدير په توگه دنده ترسره کړه . دا مهال يې له نور محمد تره کي سره اړيکي ټینگ شول . امين په دارالمعلمين کې تر څه مودې دندې سرته رسولو وروسته [[د ښوونې او روزنې وزارت]] کې د ښوونکي د روزنې د نوي جوړ شوي مديريت پر دنده وگومارل شو . پر ۱۳۴۱ ل (١٩٦٢ ز) کال په کانکور ازموينه کې تر بري وروسته د دوکتورا د اخيستو په نيت يو ځل بيا امريکا ته ولاړ . دی پر ۱۳۴۲ لمريز کال په امريکا کې د افغان زده کړيالو په کالنۍ غونډه کې  د افغان زده کړيالو د ټولنې د مشر په توگه وټاکل شو . دا ځل دی له هېواد څخه د باندې د افغانستان د زده کړيالو په ټولنه کې د لومړی ځل لپاره په [[سياست]] کې ننوت او په سياسي کارندتياوو يې پيل وکړ.
د زده کړې په وختونو کې چې کله نوموړی د لنډمهال لپاره [[د کولمبيا پوهنتون]] په انگړ کې د زده کوونکيو نړۍ کې اوسېده، دا هماغه مهال وو چې حفيظ الله امين د [[مارکسيزم]] سره لېوالتیا ومونده، که څه هم چې د شپېتو لسيزه د گډوډۍ لسيزه وه چې هر څوک د [[سياست]] په ډگر کې نه پرېښودل کېدل، خو د کولمبيا پوهنتون له پلوه کوم داسې خنډ نه وو.

حفيظ الله امين پر ۱۳۴۴ لمريز (١٩٦٥ ز) کال پرته د دوکتورا له اخيستلو بېرته خپل هېواد ته راستون شو، له نور محمد تره کي سره تړاو ټینگ کړ او د گوند په سپارښتنه يې د پارالمان په ۱۲ دوره کې ولسي جرگې ته له پغمان ولسوالۍ څخه ځان د وکيل په توگه نوماند کړ، خو پاتې راغی . تر دې وروسته يې په [[رابعه بلخي]] لېسه کې يو کال د ښوونکی په توگه او بيا ورپسې يې درې کاله په ابتدايي تدريساتو رياست کې دنده ترسره کړه . نوموړی ډېر ژر [[د افغانستان د خلق ډيموکراټيک گوند]] غړی شو، او د همدغه گوند يو ډېر وتلی لوړ پوړی مارکسيست خلقی شو. 

حفيظ الله امين دافغانستان پارالمان ته د ټاکنو په ۱۳ دوره کې ځان ولسي جرگې ته نوماند کړ او هغه مهال د پغمان ولسوالۍ د خلکو د استازي په توگه په ټاکنو کې بريالی شو او ۴ کاله د پغمان ولسوالۍ د وکيل په توگه پاتې شو . 
نوموړی پر ۱۳۵۲ ل کال په افغان وسله وال پوځ کې د افغانستان د خلق دموکراتيک گوند د پازوال په توگه ددغه گوند په گټه تبليغ او ترويج زيات او لا کارنده کړ، چې وروسته يې د ۱۳۵۷ ل کال د غويي د مياشتې پر ۷ نېټه د [[هېوادمشر]] [[سردار محمد داود خان|محمد داود]] پرضد او د هغه د واکمنۍ د راپرزولو په خاطر په وسله وال پاڅون کې ډېره مرسته ورسره وکړه .  

==د ۱۳۵۷ لمريز کال د غويي د ۷ نېټې پاڅون== 
د ۱۳۵۷ لمريز کال د غويي پر ۶ سردار محمد داود نور محمد تره کی او د افغانستان د خلق دموکراتیک گوند يو شمېر نور جگپوړي غړي ونيول او بنديان يې کړل . پر دې بله ورځ يانې د غويي پر ۷ حفيظ الله امين پر هېوادمشر سردار محمد داود باندې د کودتا مشري پر خپله غاړه واخيسته او د پوځ ځینو پوځي ټولگيو ارگ کلابند کړ . 

د سردار محمد داود خان د مړينې نه وروسته نو بيا د خلق ډيموکراټيک گوند د افغانستان واکمن گوند شو او په همدې توگه نور محمد ترکی چې په هغه وخت کې د گوند مشر وه، ولسمشر وټاکل شو او حفيظ الله امين او ببرک کارمل د ولسمشر د لومړي وزير مرستيالان شول. په همدغه وختونو کې په هېواد کې د مارکسيستي او لېنېني اصلاحاتو د پلی کولو په غبرگون کې ډېر خلک ددوی مخې ته ودرېدل او د خلکو لخوا گڼ شمېر بلواگانې وشوې.

د ١٩٧٩ کال په فبروري مياشت کې د متحده آيالاتو سفير آډولف ډبس په [[کابل]] کې ووژل شو او په همدې توگه د خلق گوند په [[پرچم گوند]] باندې برلاسي موندلې وه. کارمل چې د پرچم گوند غړی وه نو د افغانستان نه دباندې [[اروپا]] ته ولېږل شو. د ١٩٧٩ کال د مارچ د مياشتې تر پای پورې حفيظ الله امين ښکاره کنټرول يې تر لاسه کړی وه چې بيا د ترکي لخوا د لومړي وزير دنده ورکړل شوه خو ترکی لا تر اوسه پورې خپله دنده درلوده.

په هېواد کې گډوډۍ همداسې روانې وې او همدغه نوي رژيم د روسيې مرستو ته اړ وه. دا د ترکي او د [[ليونېد برېژنف]] تر مېنځ د ليده کاته وه چې د حفيظ الله امين د گوښه کېدو پرېکړه وشوه.

=== د ترکي وژنه ===
[[دوتنه:Hafizullah.PNG|بټنوک|کيڼ|حفيظ الله امين]]
وروسته له دې چې [[نور محمد ترکی]] بېرته کابل ته راستون شو نو د حفيظ الله امين نه يې وغوښتل چې د هغه سره وگوري. د حفيظ الله امين شرط دا وه چې که چېرته د روسيې سفير [[الېکساندر پوزانوف]] د ده د ژوند ضمانت وکړي نو دی به د ترکي سره به وگوري. دا ضمانت هغه ته ورکړ شوی وه خو د ايماندارۍ له مخې نه وه ورکړ شوی.
کله چې حفيظ الله امين '''د خلکو ماڼۍ''' ته راغی نو په دغه وخت کې ډزې وشوې. امين جوړ روغ د دې ځای نه په تېښته بريالی شو، بيا لږه شېبه وروسته حفيظ الله امين د خپلو پلويانو سره ماڼۍ ته راستون شو او د '''ماڼۍ يو ساتندوی''' ته يې امر وکړ چې ترکی بندي کړي. 

په ۱۴ د [[سېپټمبر]], [[١٩٧٩]] کال کې امين د حکومت واک په خپل لاس کې ونيوه. يو څو ورځې وروسته د حفيظ الله امين [[حکومت]] داسې اعلان وکړ چې ترکی د يوې "ناجوتې ناروغۍ" له امله مړ شو.
== د افغانستان د جمهوريت ولسمشر ( سېپتمبر ١٩٧٩ –  ډېسمبر ١٩٧٩) ==

[[دوتنه:Khalq1978-80.gif|بټنوک|د حفيظ الله امين د ولسمشرۍ په وخت کې د افغانستان د خلق د ډيموکراټيک گوند بېرغ.]]

== د روسانو يرغل ==
=== د روسانو له خوا د حفيظ الله امين وژل کېدل ===
[[دوتنه:Amin%DB%B2.jpg|بټنوک|کيڼ|حفيظ الله امين د خپلو هم گونديانو سره]]

د دسمبر میاشتې په ۲۲ مه، روسۍ سلاکارانو افغان وسله والو ځواکونو ته مشوره ورکړه ترڅو د تانکونو او نورو مهمو تجهیزاتو څخه د ساتنې لپاره لاس په کار شي. په همدې حال کې، له کابل څخه د باندې سیمو ته مخابراتي اړیکې د شلیدو په حال کې وې او په دې توگه د پلازمینې مخابراتي اړیکې د هیواد له نورو سیمو سره پرې شوې.  ددې حالت په لیدو، امین د ولسمشری دفتر د تاج بیگ ماڼۍ ته ولیږدوه او په دې فکر کې وو چې دا ځای به د نیواک په وخت کې په اسانی سره وساتل شي. 
پنځه ورځې وروسته د دسمبر په ۲۷ مه، د [[د شوروي سوسياليستي جمهوريتونو اتحاد|شوروي اتحاد]] د استخباراتي ادارې (KGB)د ځانگړو ځواکونو د (Alpha Group)چې د افغاني سرتیرو جامې یې اغوستې وې، په کابل کې د ولسمشرۍ په مانۍ باندې برید وکړ او د لږ تلفاتو په زغمولو سره یې ولسمشر حفیظ الله امین او د هغه ۲۰۰ ساتونکي ووژل. پر همدغه ورځ يې په تاج بېک ماڼۍ کې حفيظ الله امين او د ده جگپوړيو چارواکو ته په خواړو کې زهر ورکړل . 
ددې ترڅنگ د شوروي ځانگړو ځواکونو (Spetsnaz) د کابل د تیلي کمونیکیشن یا مخابراتو مرکز په چاودنه کې له منځه یووړ او په دې توگه د افغانستان وسله وال ځواکونه فلج شول او تر هغه جوخت د ماښام په ۷:۰۰ بجو کې یې د کورنیو چارو وزارت هم ونیوه. په ترمز کې د شوروي پوځي قومانداني د امین تر نیول کیدو پورې انتظار ونه ایست او سمدلاسه یې د کابل رادیو له لارې د ببرک کارمل یو غږیز پیام چې له وړاندې ثبت شوی وو او په هغه کې ویل شوي وو چې افغانستان نور د امین له واکمنۍ څخه خلاص شوی دی، خپور کړ. 
د شوروي د کمونست گوند سیاسي بیرو وویل چې هغو دا کار یوازې ددې لپاره ترسره کړ ترڅو د افغانستان او شوروي ترمنځ د ۱۹۷۸ کال هغې معاهدې ته چې د ولسمشر تره کي له خوا د دوستۍ د معاهدې، همکارۍ او ښه گاوندیتوب په موخه لاسلیک شوی وو، خپله وفاداري په ډاگه کړي. د شورویانو له قوله د حفیظ الله امین وژل کیدل د افغانستان د انقلابي شورا پریکړه وه. شورویانو وروسته ببرک کارمل چې تر دې وړاندې له چکوسلواکيا څخه شوروي اتحاد ته تللی وو، په [[مسکو]] کې اوسېده او بيا تر کودتاه څه موده مخکې شورویانو د بگرام هوايي ډگر ته له ځان سره بېولی او هلته يې له ځینو نورو جگپوړيو گونديانو سره پټ ساتلی وو، د افغانستان د هېوادمشر په توگه د کابل پر پلاز کېناوه . 

=== د سي آی اې [[CIA]] د جاسوسۍ تور ===
د لومړي ځل لپاره د روسيې حکومت او رسنيو په حفيظ الله امين د [[سي آی اې]] د جاسوس تور ولگاوه، دا يو داسې تور و چې په امريکا او په نوره نړۍ کې ېې شک سره ورته کتل . ددغې ادعا په وړاندې يو بل قوي دليل دا و چې حفيظ الله امين تل په خپلو رسمي غونډو کې او نورو ځايونو کې د روسيې د سوسياليستي هېواد سره دوستانه اړيکې څرگندولې . او بيا وروسته د هغه د مړينې څخه او د هغه د دوه ځامنو د مړينې څخه، د حفيظ الله امين د ښځې له قوله داسې ويل کېدل چې هغې غوښتل خپل د بچيانو سره د روسيې پخواني هېواد ته ولاړه شي، ځکه چې د هغې خاوند تر پايه پوې د روسيې اتحاد ته وفاداره و .

{{start box}}
{{succession box |
  before=[[نور محمد ترکی|نور محمد تره کی]]|
  title=[[د افغانستان لومړی وزير|د افغانستان لومړی وزير]] |
  years=March [[1979]] – December [[1979]] |
  after=[[ببرک کارمل|ببرک کارمل]] |
}}
{{succession box |
  before= None - Position Created |
  title= د اگسا مشر |
  years=اپرېل [[1978]] – September [[1979]] |
  after= اسد الله امين
('''د کام د ريس په توگه''') |
}}
{{succession box |
  before= [[محمد اسلم وطنجار]] |
  title= [[د افغانستان د دفاع وزارت|د دفاع وزير]]|
  years= جولای 1979 – ډېسمبر 1979 |
  after= [[جنرال محمد رفيع]] |
}}
{{succession box |
  before=[[نور محمد ترکی|نور محمد ترکی]] |
  title=[[د افغانستان ولسمشر|د افغانستان ولسمشر]] |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{succession box |
  before=[[نور محمد ترکی|نور محمد تره کی]] |
  title=General Secretary of the [[People's Democratic Party of Afghanistan]] |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{succession box |
  before=[[نور محمد ترکی|نور محمد تره کی]] |
  title=د انقلابي شورا ريس |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{end box}}

== باندنۍ تړنې ==
* [http://www.alternativeinsight.com/Afghan_War.html Soviet Documentation gathered before the Soviet Invasion]

== نورې لوستنې ==
* ''Red Flag Over Afghanistan: The Communist Coup, the Soviet Invasion, and the Consequences'' - Thomas T. Hammond - ISBN 0-86531-444-6






{{د افغانستان لومړي وزيران}}

[[وېشنيزه:د افغانستان هېوادمشران|حفيظ الله امين]]
[[وېشنيزه:هېوادمشران|حفيظ الله امين]]
[[وېشنيزه:د ۱۹۲۹ زېږېدنې|حفيظ الله امين]]
[[وېشنيزه:د ۱۹۷۹ مړينې|حفيظ الله امين]]
[[وېشنيزه:افغانان|حفيظ الله امين]]
[[وېشنيزه:وژل شوي سياستوال|حفيظ الله امين]]
[[وېشنيزه:افغان کميونيسټي واکمنان]]
[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک گوند سياستوال]]
