{{ويکيسازنه}}
{{د ولسمشر مالوماتبکس
| د ولسمشر نوم = حفيظ الله امين
|
| انځور =[[دوتنه:حفيظ-الله-امين.png|200px]]
| د انځور څرگندونې =
| بشپړ نوم = حفيظ الله امين
| مشهور په =
| د زېږېدو نېټه = ١ د اگست، ١٩٢٩
| د زېږېدنې ځای = [[د پغمان ولسوالۍ|پغمان]]
| د مړينې نېټه = ۲۷ د دېسمبر، ١٩٧٩
| د مړينې ځای = د تاجبېگ ماڼۍ
| ماندينه =
| اولادونه =
| اوسنۍ ناروغي =
| دین = اسلام
| مور او پلار =
| د کار موده = سېپتمبر ١٩٧٩ – ډېسمبر ١٩٧٩
| ترتیب = د افغانستان درېيم ولسمشر
| مخکينی ولسمشر = [[نور محمد ترکی]]
| وروستنی ولسمشر = [[ببرک کارمل]]
| لومړی مرستيال =
| سياسي اړخ = د خلق د موکراتيک گوند دوهم مشر
| نورې دندې = [[د افغانستان لومړی وزير]]
| رسمي ویبپاڼه =
}}
'''حفيظ الله امين''' (١ د [[اگست]] ، [[کال]] ١٩٢٩ - ٢٧ [[ډېسمبر]] ، ۱۹۷۹) (په انگرېزي: ''Hafizullah Amin'') د کابل ولايت د [[پغمان ولسوالۍ]] د قاضي خېلو په کلي کې زېږېدلی دی. نوموړی  تر [[نور محمد ترکی|نور محمد تره کي]] وروسته د [[افغانستان]] په کچه دريم [[ولسمشر]] ، د مارکسيسېزم-لېنينېزم تيورۍ پلوی او د افغانستان د دموکراتيک جمهوريت دويم مشر پاتې شوی.
داسې ويل کېږي چې حفيظ الله امين د امريکا پلوی وو او د مړينې څخه ورورسته بيا روسانو او دده نورو مخالفو ډلو غړو دی د [[سي آی اې]] (CIA) د جاسوس په تور هم ياد کړی. اړینه ده وویل شي ، چې له امریکا او له سي آی اې سره د حفیظ الله امین د پټو اړېکو په اړه کوم اسناد شتون نه لري او داسې احساسیږي ، چې دا خبره د ده د سیاسي بډوالي ، په تېره بیا په لومړي سر کې د ستمي او بيا پرچمي کړيو غړي[[ببرک کارمل]] لپاره یوه داسې پلمه وه ، چې شورویان د ده له منځه وړلو ته نور هم راولمسوي . د حفيظ الله امين د حکومت په ١٠٤ ورځينۍ مودې کې، پرته د يوې ناکامې پوځي بغاوت او بلوا څخه بل کوم داسې سرغړونه او د ده په وړاندې ولاړېدنه نه ده ترسترگو شوې.
په ٢٧ ډېسمبر، ١٩٧٩ زېږدي کال کې حفيظ الله امين د روسي پوځونو له خوا په خوړو کې د زهرو ورکولو په لړ کې د افغانستان د ولسمشرۍ ماڼۍ ارگ کې ووژل شو او پر ځای يې ببرک کارمل د افغانستان د ولسمشر په توگه په وگومارل شو .

== مخينه او زده کړې ==

حفيظ الله امين د [[پغمان]] د قاضي خېلو په کلي کې زېږېدلی او د يوه دولتي مامور زوی و. امين [[د کابل پوهنتون]] څخه د شمېرپوهنې او پنځپوهنې په څانگو کې بری ليک ترلاسه کړی و ، او بيا وروسته په يوې لېسې کې د ښوونکي په توگه ېې دنده درلوده. په ١٩٥٧زېږيز کال کې چې کله ده يو [[تعليمي بورس]] وگاټه نو بيا [[امريکا]] ته ولاړ. هلته په [[د کولمبيا پوهنتون|کولمبيا پوهنتون]] کې د ښوونکي په توگه د روزنپوهنې په نورو زده کړو بوخت و او د زده کړو د بشپړېدو څخه وروسته هېواد ته راستون شو او هلته يې د ښوونکيو د روزلو په اداره کې په ښوونه لاس پورې کړ. په ١٩٦٢ زېږيز کال کې بيا د دوکتورا په نيت يو ځل بيا امريکا ته ولاړ، دا ځل دی د هېواد څخه د باندې د افغانستان د زده کوونکو په ټولنه کې د لومړی ځل لپاره په سياست کې راننوت.
د زده کړې په وختونو کې چې کله نوموړی د لنډمهال لپاره [[د کولمبيا پوهنتون]] په انگړ کې د زده کوونکيو نړۍ کې اوسېده، دا هماغه مهال وو چې حفيظ الله امين د [[مارکسيزم]] سره لېوالتیا ومونده، که څه هم چې د شپېتو لسيزه د گډوډۍ لسيزه وه چې هر څوک د [[سياست]] په ډگر کې نه پرېښودل کېدل، خو د کولمبيا پوهنتون له پلوه کوم داسې خنډ نه وو.

په ١٩٦٥ کال کې حفيظ الله امين پرته د دوکتورا د اخيستلو بېرته خپل هېواد ته راستون شو او د انجونو په يوه لېسه کې يې د ښوونکي په توگه دنده ترسره کوله. هغه ډېر ژر [[د افغانستان د خلق ډيموکراټيک گوند]] غړی شو، او د همدغه گوند يو ډېر وتلی لوړ پوړی مارکسيست خلقی شو. 

ولسمشر سردار [[محمد داود]] لا د تر اوسه پورې کلابند وه او څرنگه چې حفيظ الله امين او دده ځينې نور ملگري د زندان نه خوشې شول نو نوموړي د کودتا قومنده په لاس کې واخيستله.

د سردار محمد داود خان د مړينې نه وروسته نو بيا د خلق ډيموکراټيک گوند د افغانستان واکمن گوند شو او په همدې توگه [[نور محمد ترکی]] چې په هغه وخت کې د گوند مشر وه، ولسمشر وټاکل شو او حفيظ الله امين او ببرک کارمل د ولسمشر د لومړي وزير مرستيالان شول. په همدغه وختونو کې په هېواد کې د مارکسيستي او لېنېني اصلاحاتو د پلی کولو په غبرگون کې ډېر خلک ددوی مخې ته ودرېدل او د خلکو لخوا گڼ شمېر بلواگانې وشوې.

د ١٩٧٩ کال په فبروري مياشت کې د متحده آيالاتو سفير آډولف ډبس په [[کابل]] کې ووژل شو او په همدې توگه د خلق گوند په [[پرچم گوند]] باندې برلاسي موندلې وه. کارمل چې د پرچم گوند غړی وه نو د افغانستان نه دباندې [[اروپا]] ته ولېږل شو. د ١٩٧٩ کال د مارچ د مياشتې تر پای پورې حفيظ الله امين ښکاره کنټرول يې تر لاسه کړی وه چې بيا د ترکي لخوا د لومړي وزير دنده ورکړل شوه خو ترکی لا تر اوسه پورې خپله دنده درلوده.

په هېواد کې گډوډۍ همداسې روانې وې او همدغه نوي رژيم د روسيې مرستو ته اړ وه. دا د ترکي او د [[ليونېد برېژنف]] تر مېنځ د ليده کاته وه چې د حفيظ الله امين د گوښه کېدو پرېکړه وشوه.

=== د ترکي وژنه ===
[[دوتنه:Hafizullah.PNG|بټنوک|کيڼ|حفيظ الله امين]]
وروسته له دې چې [[نور محمد ترکی]] بېرته کابل ته راستون شو نو د حفيظ الله امين نه يې وغوښتل چې د هغه سره وگوري. د حفيظ الله امين شرط دا وه چې که چېرته د روسيې سفير [[الېکساندر پوزانوف]] د ده د ژوند ضمانت وکړي نو دی به د ترکي سره به وگوري. دا ضمانت هغه ته ورکړ شوی وه خو د ايماندارۍ له مخې نه وه ورکړ شوی.
کله چې حفيظ الله امين '''د خلکو ماڼۍ''' ته راغی نو په دغه وخت کې ډزې وشوې. امين جوړ روغ د دې ځای نه په تېښته بريالی شو، بيا لږه شېبه وروسته حفيظ الله امين د خپلو پلويانو سره ماڼۍ ته راستون شو او د '''ماڼۍ يو ساتندوی''' ته يې امر وکړ چې ترکی بندي کړي. 

په ۱۴ د [[سېپټمبر]], [[١٩٧٩]] کال کې امين د حکومت واک په خپل لاس کې ونيوه. يو څو ورځې وروسته د حفيظ الله امين [[حکومت]] داسې اعلان وکړ چې ترکی د يوې "ناجوتې ناروغۍ" له امله مړ شو.
== د افغانستان د جمهوريت ولسمشر ( سېپتمبر ١٩٧٩ –  ډېسمبر ١٩٧٩) ==

[[دوتنه:Khalq1978-80.gif|بټنوک|د حفيظ الله امين د ولسمشرۍ په وخت کې د افغانستان د خلق د ډيموکراټيک گوند بېرغ.]]

== د روسانو يرغل ==
=== د روسانو له خوا د حفيظ الله امين وژل کېدل ===
[[دوتنه:Amin%DB%B2.jpg|بټنوک|کيڼ|حفيظ الله امين د خپلو هم گونديانو سره]]

د دسمبر میاشتې په ۲۲ مه، روسۍ سلاکارانو افغان وسله والو ځواکونو ته مشوره ورکړه ترڅو د تانکونو او نورو مهمو تجهیزاتو څخه د ساتنې لپاره لاس په کار شي. په همدې حال کې، له کابل څخه د باندې سیمو ته مخابراتي اړیکې د شلیدو په حال کې وې او په دې توگه د پلازمینې مخابراتي اړیکې د هیواد له نورو سیمو سره پرې شوې.  ددې حالت په لیدو، امین د ولسمشری دفتر د تاج بیگ ماڼۍ ته ولیږدوه او په دې فکر کې وو چې دا ځای به د نیواک په وخت کې په اسانی سره وساتل شي. 
پنځه ورځې وروسته د دسمبر په ۲۷ مه، د [[د شوروي سوسياليستي جمهوريتونو اتحاد|شوروي اتحاد]] د استخباراتي ادارې (KGB)د ځانگړو ځواکونو د (Alpha Group)چې د افغاني سرتیرو جامې یې اغوستې وې، په کابل کې د ولسمشرۍ په مانۍ باندې برید وکړ او د لږ تلفاتو په زغمولو سره یې ولسمشر حفیظ الله امین او د هغه ۲۰۰ ساتونکي ووژل. 
ددې ترڅنگ د شوروي ځانگړو ځواکونو (Spetsnaz) د کابل د تیلي کمونیکیشن یا مخابراتو مرکز په چاودنه کې له منځه یووړ او په دې توگه د افغانستان وسله وال ځواکونه فلج شول او تر هغه جوخت د ماښام په ۷:۰۰ بجو کې یې د کورنیو چارو وزارت هم ونیوه. په ترمز کې د شوروي پوځي قومانداني د امین تر نیول کیدو پورې انتظار ونه ایست او سمدلاسه یې د کابل رادیو له لارې د ببرک کارمل یو غږیز پیام چې له وړاندې ثبت شوی وو او په هغه کې ویل شوي وو چې افغانستان نور د امین له واکمنۍ څخه خلاص شوی دی، خپور کړ. 
د شوروي د کمونست گوند سیاسي بیرو وویل چې هغو دا کار یوازې ددې لپاره ترسره کړ ترڅو د افغانستان او شوروي ترمنځ د ۱۹۷۸ کال هغې معاهدې ته چې د ولسمشر ترکي لخوا د دوستۍ د معاهدې، همکارۍ او ښه گاوندیتوب په موخه لاسلیک شوی وو، خپله وفادارۍ په ډاگه کړی. د شورویانو له قوله د حفیظ الله امین وژل کیدل د افغانستان د انقلابي شورا پریکړه وه چې وروسته یې ببرک کارمل چې له دې وړاندې په مسکو کې د جلاوطنۍ ژوند تیراوو، د ولسمشر په توگه انتخاب کړ.

=== د سي آی اې [[CIA]] د جاسوسۍ تور ===
د لومړي ځل لپاره د روسيې حکومت او رسنيو په حفيظ الله امين د [[سي آی اې]] د جاسوس تور ولگاوه، دا يو داسې تور و چې په امريکا او په نوره نړۍ کې ېې شک سره ورته کتل . ددغې ادعا په وړاندې يو بل قوي دليل دا و چې حفيظ الله امين تل په خپلو رسمي غونډو کې او نورو ځايونو کې د روسيې د سوسياليستي هېواد سره دوستانه اړيکې څرگندولې . او بيا وروسته د هغه د مړينې څخه او د هغه د دوه ځامنو د مړينې څخه، د حفيظ الله امين د ښځې له قوله داسې ويل کېدل چې هغې غوښتل خپل د بچيانو سره د روسيې پخواني هېواد ته ولاړه شي، ځکه چې د هغې خاوند تر پايه پوې د روسيې اتحاد ته وفاداره و .

{{start box}}
{{succession box |
  before=[[نور محمد ترکی|نور محمد تره کی]]|
  title=[[د افغانستان لومړی وزير|د افغانستان لومړی وزير]] |
  years=March [[1979]] – December [[1979]] |
  after=[[ببرک کارمل|ببرک کارمل]] |
}}
{{succession box |
  before= None - Position Created |
  title= د اگسا مشر |
  years=اپرېل [[1978]] – September [[1979]] |
  after= اسد الله امين
('''د کام د ريس په توگه''') |
}}
{{succession box |
  before= [[محمد اسلم وطنجار]] |
  title= [[د افغانستان د دفاع وزارت|د دفاع وزير]]|
  years= جولای 1979 – ډېسمبر 1979 |
  after= [[جنرال محمد رفيع]] |
}}
{{succession box |
  before=[[نور محمد ترکی|نور محمد ترکی]] |
  title=[[د افغانستان ولسمشر|د افغانستان ولسمشر]] |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{succession box |
  before=[[نور محمد ترکی|نور محمد تره کی]] |
  title=General Secretary of the [[People's Democratic Party of Afghanistan]] |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{succession box |
  before=[[نور محمد ترکی|نور محمد تره کی]] |
  title=د انقلابي شورا ريس |
  years=سېپتمبر [[1979]] – ډېسمبر [[1979]] |
  after=[[ببرک کارمل|ببرک کارمل]] |
}}
{{end box}}

== باندنۍ تړنې ==
* [http://www.alternativeinsight.com/Afghan_War.html Soviet Documentation gathered before the Soviet Invasion]

== نورې لوستنې ==
* ''Red Flag Over Afghanistan: The Communist Coup, the Soviet Invasion, and the Consequences'' - Thomas T. Hammond - ISBN 0-86531-444-6






{{د افغانستان لومړي وزيران}}

[[وېشنيزه:د افغانستان ولسمشران|حفيظ الله امين]]
[[وېشنيزه:ولسمشران|حفيظ الله امين]]
[[وېشنيزه:د ۱۹۲۹ زېږېدنې|حفيظ الله امين]]
[[وېشنيزه:د ۱۹۷۹ مړينې|حفيظ الله امين]]
[[وېشنيزه:افغانان|حفيظ الله امين]]
[[وېشنيزه:وژل شوي سياستوال|حفيظ الله امين]]
[[وېشنيزه:افغان کميونيسټي واکمنان]]
[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک گوند سياستوال]]
