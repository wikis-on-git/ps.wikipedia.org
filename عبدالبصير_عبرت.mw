{{صاف}}
ارواښاد عبدالبصير عبرت پر ١٣٥٢ل كال د زابل ولايت، ناوې والسوالۍ په بلبلي كلي كې زېږېدلى دى. له اره د وردګو ولايت د سيداباد ولسوالۍ اوسېدونكى دى، چې پلار او نيكونه يې ډېر كلونه پخوا زابل ولايت ته راكډه شوي او هملته يې استوګنه غوره كړې ده.
په څوارلس كلنۍ كې يې د پاكستان په يوه ديني مدرسه كې خپلې لومړنۍ زده كړې پيل كړې او بيا يې د همدې هېواد د بېلابېلو سيمو په ديني مدرسو كې درسونه وويل.
تر څه مودې وروسته بېرته خپل هېواد ته راستون شو؛ يو كال يې تېر كړى نه و چې بېرته پاكستان ته لاړ او يو ځل بيا يې پر ديني زده كړو پيل وكړ، د يوه كال په بهير كې يې قران كريم په بشپړ ډول حفظ كړ.
نوموړي په خپل ژوند كې ګڼ شمېر فرهنګي او ادبي كارونه ترسره كړي، د هرات او كندهار ولايتونو په اطلاعاتو او كلتور رياستونو كې يې ډېره موده د يوه ژمن او هوډمن ليكوال او ادبپال په توګه دنده ترسره كړې ده.
نوموړي پر دې بوختتياوو سربېره شاعري هم كوله چې د شعرونو ټولګه يې د ده تر شهادت وروسته د كندهار اطلاعاتو او كلتور رياست له خوا پر ١٣٧٨ل كال خپره شوه، په دې ټولګه كې د عبرت هغه شعرونه راغلي چې له ١٣٧١_١٣٧٠ل كال راوروسته شعرونه راغلي دي. كېدى شي دا ټولګه بشپړه نه وي او ډېر نور شعرونه يې له چاپه پاتې وي، ددې ټولګې ډېر شعرونه حماسي او رزمي بڼه لري، ورسره ځينې داسې بېلګې هم لولو چې د هنريت له مخې ډېر لوړ او ارزښتمن دي.
د عبرت شاعري دده د عمر په پرتله ډېره اوچته ښكاري كه چېرې ژوند ورسره وفا كړې واى نو عبرت به خپلې ټولنې ته داسې هنري بېلګې وړاندې كړي واى چې په ښو او معياري بېلګو كې وشمېرل شي، له بده مرغه نوموړى پر ١٣٧٦ل كال په بادغيس ولايت كې په شهادت ورسېد. او هنري ژوند يې هم نيمګړى شو

== د شعر يوه بېلګه ==
<center>ښكلا
{{شعر}}{{ب|ستا دښايست په بدرګه كې و يو لمر درسره|يوه سپوږمۍ وه بل د ستورو غټ لښكر درسره}}
{{ب|ستا له راتلو سره د جهل تيارې شولې رڼا|چې د تيارو پر سينه ښخ شو ها خنجر درسره}}
{{ب|رادې وړې موږ ته د حيا له ميو ډكې پيالې|چې د حيا او حلم كان و هغه غر درسره}}
{{ب|دا واړه ښكلي صفتونه دي په تا كې نغښتي|جام د جمشېد، بوى د ختن، غږ د حيدر درسره}}
{{ب|د حيرت ګوتې ورته غاښ باندې عقلونه نيسي|چې حكما ورته حيران دي ها هنر درسره}}
{{ب|ستا په دربار كې څو وګړو ښې تحفې وړاندې كړې|زما عبرت دې په تحفه كې وي دا سره درسره}}

''١٣٧٣ل كال، زيارت''
</center>


[[وېشنيزه: پښتانه شاعران]]
