

اتيزم د انګرېزۍ (athiesm) يا زموږ په ژبه الحاد ته وايي. الحاد په څښتن ګروهه نه لرل، او لادينيت ته وايي. 

څښتن تعالى چې  كوم اسماني لارښوونه دې نړۍ ته رالېږلې هغه په بنسټيزه توګه په درې عقايدو ولاړه ده: د څښتن يووالې، نبوت و رسالت او اخرت. ددې خبرې لنډيز دا دى، چې دا كائنات يو څښتن پيدا كړي، او ددې له پيداېښت څخه وروسته هغه (څښتن تعالى) ددې كائناتو له پيداېښت څخه بې پروا نه دى، بلكه دا كائنات هغه په خپله اداره كوي. هغه انسانانو ته د ښو او بدو ترمنځ توپير ورښودلې. 
د پورته درې شيانو څخه له يوه هم انكار كفر دى، ځكه د يوه څخه انكار دوه نور هم فاسدوي. 
موږ به د الحاد په پېژندنه كې لدې سره تړلي Deism, Atheism او Agnosticism هم لږ وڅېړو.
