'''ډاکټر اسدالله بها''' د بهاول خان زوی او د ۱۹۴۹میلادي کال دډسمبرپه ۱۹د [[د وردګ ولايت|وردګو]] د یوسف خیلو په کلي کي زیږیدلی دی او په وردګو کي بیا میر خیل دی . 
خدای بخښلي بها خپله لومړنۍزده کړه ددیني علومو په برخه کي په خپله سیمه کي سرته رسولې او د منځنۍ زده کړي له پاره کابل ته ولاړ او هلته د رحمان بابا په لیسه کي د شمول د موفقانه ازمویني وروسته ،په کال ۱۹۵۹په دغه لیسه کي داخل شو او خپل منځني تحصیلات یې په کال ۱۹۶۵په بریالیتوب سر ته ورسول  .

== زده کړه ==
خدای بخښلي بها خپله لومړنۍزده کړه ددیني علومو په برخه کي په خپله سیمه کي سرته رسولې او د منځنۍ زده کړي له پاره کابل ته ولاړ او هلته د رحمان بابا په لیسه کي د شمول د موفقانه ازمویني وروسته ،په کال ۱۹۵۹په دغه لیسه کي داخل شو او خپل منځني تحصیلات یې په کال ۱۹۶۵په بریالیتوب سر ته ورسول  .
د لیسې له فراغته وروسته د کابل پوهنتون  د ادبیاتو په پوهنځی کي شامل شو،خو لږه موده وروسته یې سکالرشپ واخیست او اسټریا ته لاړ .
هلته یې په کال ۱۹۶۵پوهنتون ته د تیارۍ له  پاره په مقدماتي درسونو پیل وکړ او له بریالیتوب وروسته به کال ۱۹۶۷کال کی د ښووني اوروزني په څانګه کي په پوهنتون کي شامل شواو په ۱۹۷۸کال کي یې خپل عالي تحصیلات په بري سر ته ورسول،د ښووني اوروزني په برخه کي یې ډاکټري واخیسته .


== دندې==
له ۱۹۷۹ تر ۱۹۸۰ پوري یې د اسټریا کنټرول بانک  ــ د مخ پر وده هیوادونو د اسنادوپه برخه کي کارکاوه .
په کال ۱۹۸۰کي یې دډاکټرۍ له عالي تحصیل  نه پرته ، د بین المللی څیړنوپه  برخه کي ډپلوم واخیست .
د ۱۹۸۱تر ۱۹۸۶د اسټریا د ښووني اوروزني بیبلیګرافي په برخه کي کار کاوه . د ۱۹۸۲تر۱۹۹۸پوري د ویانا له سندر غاړو هلکانو یا(وینر سینګر کنابن)سره د ښووني اوروزني په برخه کي د سلاکار په توګه دنده تر سره کوله 
له۱۹۸۹راهیسي د ویانا په بو هنتون کي د ښووني او روزني تدریس  د علومو په انستیتوت کي تدریس کاوه .
د ۱۹۹۸را په دیخوا یې په لیسه کي درس ورکاوه .
آستاد بها د مخ پر وده هیوادو او په تیره بیا د سیاسي اوروزنیز سیستم سلا کار او صاحب نظر پیژندل کیده .
ډاکټر بها د ۱۹۹۹میلا دي  را په دیخوا ( دافغانستان دبیا ودانولو مرستی ټولني) مشر پاتي شوی دی او دده لیاقت او فعالیت  له امله د ټولني او (افغان ولس) مجلې په کار کي وقفه نه ده راغلې . د ټولني د مشر تابه جرګه او نور غړی به د هیواد ددغه صادق زوی خدمتونه هیر نه کړي .


== خپروني ==
په مخ پر وده هیوادو کي د لویانو زده کړه او سواد  .
بیسوادي په دریمه نړۍ کي .
لوست او لیک او د ټولني په دیموکراسۍ کي دهغو برخه .
د جنوب له خوا غږ ــ د پرمختګ الفباــ بیسوادي په دریمه نړۍ کي .
به مخ پر وده هیوادو د مغزو فرار پر ضد .
د ویانا سندر غاړي هلکان ،ددوی دښووني او روزني چاپیریال .
د ژوند د امکاناتو نه د ګټي اخیستوله پاره روزنه .
به مخ پر وده هیوادو کي د ښځو د سرنوشت ټاکني حق .
دننه په استریا کي او له اسټریا نه بهر  ورځپاڼو او مجلو کي بېلا بیلې مقالې .

همدغه شان له ۱۹۹۹میلادي کاله راهیسي د(افغان ولس )مجله کي بېلا بیلي علمي مقالې .

ارواښاد ډاکټر اسدالله بها په اتريش ( استريا) کي د ناروغۍ له کبله  د شپږپنڅوسو کالو په عمر له دې نړۍ د تل له پاره سترګي پټي کړې  روح دي یې ښاد وي .
اروا ښاد ډاکټر بها یوه لور لری : نادیه ډیوه بها،چي اوس  په پوهنتون  کي پر خپله ماسټرۍ کار کوي

== سرچينې ==

[[وېشنيزه:پښتانه شاعران]]
[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:افغاني ليکوال]]
