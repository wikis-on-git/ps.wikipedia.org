[[انځور:Urinometer.jpg|بټنوک|کيڼ|متيازمېچ]]
'''متيازمېچ''' د طبي ازمېښتون يوه آله ده چې د متيازو د ځانګړي کثافت د مېچلو لپاره کارېږي.

يو متيازمېچ د درې برخو نه جوړ شوی چې يوه يې معلقه برخه، بله د تول برخه او درېمه برخه يې د يو ډډ نه جوړه شوې. معلقه برخه د هوا نه ډک يو شيشه يي ټيوب دی چې کيڼ لور ته يې د تول برخه او ښي لور ته يې ډډ دی.  د متيازمېچ د تول برخه ګروپ ته ورته شيشه يي تشه ده چې په مېنځ کې يې يوه ساچمه په سور رنګ ماده چې يو ډول سريښ دي، کې خښه ده. د متيازمېچ شيشه يي ډډ چې ښي لور ته غځېدلی په درجو او اندازو سمبال شوی چې د متيازو د ځانګړي کثافت کچه او اندازه ګيري پرې ترسره کېږي.

د متيازو د ځانګړي کثافت د موندنې لپاره يو متيازمېچ د متيازو په يوه کولب کې ايښودل کېږي او بيا په متيازمېچ باندې ورکړې شمېرې د متيازو ځانګړی کثافت د يوې شمېرې په ښودلو سره جوتوي.

متيازمېچ د طبي تشخيصونو په موخه د متيازو په ازمېښتونو کې کارېږي.

==دا هم ولولۍ==
* [[متيازشننه]]

[[en:Urinometer]]
[[pl:Urynometr]]
