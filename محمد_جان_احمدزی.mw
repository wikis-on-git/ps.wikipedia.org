پوهاند محمد جان احمدزی, استاد او د اسلامیاتو یو نا متو عالم او داعی و، چې د ښه او بد پیژندنې څخه را نیولی او بیا د ژوند تر پایه په همدې سپیڅلی لار پاتې شو.
اصلی نوم یې محمد جان، لقب یې مهدی احمد زی او د مرحوم حاجی محمد سلیمان زوی و،   دلوګر د سرخاب درې د محمد آغې ولسوالۍ په یوې عزتمندې کورنۍ کې یې په ۱۳۲۶ لمریز کال دنیا ته سترګې پرانیستې.

==لومړنۍ او منځنۍ زده کړې==
لومړنۍ زده کړې یې د خپل پلار او د کلی د مسجد له امام څخه تر سره کړی، په ۱۳۳۷  کال کې دخپل ځانګړی استعداد له امله د سرخاب ښوونځی په دریم ټولګی کی شامل شو چې په ۱۳۴۰ کال کی ترې په لومړۍ درجه فارغ او بیا دمنځنۍ زده کړو لپاره دکابل ښار د ابن سینا په لیسې کې شامل شو چې تر اتم ټولګي پورې یې همالته خپلې  زده کړې پر مخ بوتلې، څرنګه چې نوموړی له کوچنیوالي په اسلامی ښوونې او  روزنې رالوی شوی و، نو دا یې ښه ګڼله چې بیا منځنۍ زده کړی د امام ابو حنیفه په شرعی مدرسه کې پر مخ بوځي نو ځکه په ۱۳۴۳ کال هلته شامل او په ۱۳۴۶ کال کې ترې په لومړۍ درجه بريالی ووت.

===لوړې زده کړې===
استاد په ۱۳۴۷ کال کی [[د کابل پوهنتون]] د کانکور په ازموینه کې په اوچته درجه بریالی شو او په ۱۳۵۱ کال کې  ېې د شرعیاتو له پوهنځۍ نه خپل د لیسانس درجه په بریالۍ توګه بشپړه کړه .
استاد د لیسانس دورې له پای ته رسولو وروسته د کابل پوهنتون د شرعیاتو پوهنځی په عملی کدر کې و منل شو او د حدیث شریف د استاد په صفت یې دنده پرمخ بیوله او د وخت د کميونسټ رژیم د کودتا تر څو ورځو پورې یعنی د ۱۳۵۷ کال تر چونګاښ پورې په همدې دندې باندې پاتی شو چې بیا د کمیونسټي رژيم د ناخوالو له کبله لکه د نورو افغانانو هجرت ته اړ شو.
د هجرت په وخت کې استاد د تعلیم او پوهنی له سمندر سره خپل تړاو پری نه ښود په ۱۹۸۸ زېږديز کال کې یې د پیښور پوهنتون داسلامیاتو له څانګې نه د ماسټرۍ برلیک هم ترلاسه کړ او ترڅنګ یې هلته د عربو په مرسته جوړ شوي د دعوت او جهاد په پوهنتون کې دحدیث شریف په برخه کې د تدریس دنده هم پر مخ بيوله او بیا وروسته د اصول الدین د پوهنځي د تفسیر د ډیپارټمنت مرستیال او د ثقافت اسلامی د رییس په توګه و ټاکل شو. په ۱۳۶۹ لمریز کال کې پر دې  وتوانیده چې د دعوت او جهاد له پوهنتون څخه د پوهاندۍ درجه پلاس راوړه.


داستاد د تفسیر او تدریس ځانګړنه په دې کې وه چې درس به یې عام فهمه وه، د خلکو احوال اوظروف به یې په نظر کې نیول، یوه ورځ درس په یې په پښتو او بله به یې په فارسی وړاندې  کاوه، شهید استاد د ژوندون بښونکی کتاب قرآن مجید په ترجمه کې په هغو مفاهیمو ډیر ټینګار کاوه چې د فرد، ټولنې او اخلاقی او عقیدتی رنځونو لپاره درمان او علاج کیدای شی،  

== د استاد جان محمد مهدي مړینه ==

شهید استاد په کومې دښمنۍ ککړ نه و او پرته د کومې وجې بالاخره  دی د ۱۳۷۱ کال د وري په ۱۵مه د پیښور په هجرت کلي کې په داسې حال کې په شهادت ورسول شو چې دیرشمه روژه یې په خوله او د سهار جماعت او تفسیر درس لپاره یې قران کریم په لاس کې و او په دې توګه د خپل دوو نورو ورونو سره قافله کې  ورګډ شو کوم چې لا تر ده دمخه د تاریخي لاسپوڅو کمونستانو لخوا د پلچرخی په زندان کې په شهادت رسولي و.

==ادبي ژوند==
شهید استاد په عربی، پښتو او فارسي او څه نا څه انګریزي ژبې یې  هم زده وې .

د هغه ځینی لیکنې او ترجمې په لاندې ډول دی

# العدة فی الشریعة الاسلام. تالیف (عربی)
# الجهاد فی السبیل الله - تالیف
# اصول الشخصیة فی ضوء السنة النبویه – (په عربی ژبه تالیف)
#  دمشکوة المصابیح شرحه په دری ژبه
# د اسلام لیاره – د هذاالدین کتاب ژباړه
# ترجمة القرآن والسنة بالبشتو و الفارسیه (قواعدو تجوید) په عربی، پښتو او فارسی ژبو.
# نیکمرغه واده
# په اسلام کې د کورنی ژوند نظام
# ترجمه اربعینة النوویه (چهل حدیث) فارسی 
# دامام حسن البنا رساله تعلیم – فارسی ژباړه
# د اسلامی دعوت د لارې مشکلات – پښتو ژباړه
او په سلګونو هغه مقالې چې د هیواد او هجرت په معتبرو رسنیو کې چاپ ته رسیدلی.


ماخذونه:

#قران کریم
# د افغانستان  د اسلامی دعوت برمیال داعی، د زاهدی احمد زی لیکنه
#الجهاد مجله ۸۸مه ګڼه، د ۱۹۹۲ د جولای میاشت
#د امید مجله د ۱۳۷۱ کال د وری او غویی د میاشتو ګڼه





[[وېشنيزه:فلسفه]]
[[وېشنيزه:ختیځ فیلسوفان]]
[[وېشنيزه:مسلمان فیلسوفان]]
[[وېشنيزه:اسلام]]
[[وېشنيزه:فقهیان]]
[[وېشنيزه:لارښودان]]
[[وېشنيزه:اتلان]]
[[وېشنيزه:فيلسوفان]]
[[وېشنيزه:افغان فيلسوفان]]
