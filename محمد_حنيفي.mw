اصلي نوم يې محمد تخلص يې حنيفي د مرحوم مولوي امين الله زوي دملا امان الله لمسي او دملا عزت الله كړوسي په قوم نور زي  دي په لمريزليزديز كال (۱۳۲۹ ) دپنځ شنبي اولوي اختر په  ورځ د ارزوګان ولايت د دهراود ولسوالۍ د تجير په كلي كې زېږيدلی دی غوښن صورت او لويه ږيره اولويه بګړۍ لري د ديني علومو مروج  فنونه يي خلاص كړه د جهاد د پيل په وخت كې پاكستان ته مهاجرشواوهلته يې لويه اووړه دوره هم وكړه پنجپائي په كمپ كي ئې د هجرت شپې اوورځې سباكولې هلته ئې د(شهيد محمدالله ) په نوم منځنی ښوونځی هم پرانستی وه.

د ډير په خوا راهيسې يې د شعرجوړولو سره مينه درلودله او يو لړ تاليفات ئې كړي  دي خوځانګړيتوب ئې په دې كې  دی چې حاجي حنيفي بابا ټول تاليفات په خپله  خطاطي كې رامحدود كړي دي ښكلې خطاطي كولای شي نږدې يو كال كيږي چې د بست فرهنګي ټولنې سره ملګری شوی دی او د بست فرهنګي ملګرو په ګډه سلااو مشوره ورته  د حنيفي بابا لقب وركړل شوی اوس د لښكرګاه په ښاركې اوسېږي

== چاپ شوي آثار==
# دجهاد چيغه (شعر اوحماسي ټولګه ) چاپ
# دخوږ من زړه پيغام ( شعري ټولګه ) چاپ
# دخوږ من زړه پيغام ( شعري ټولګه ) ناچاپه
# دځواني پيغام شعري ټولګه ) چاپ
# دفكرسنګر( شعري ټولګه  ) چاپ
# دقلم اتل ( شعري ټولګه ) چاپ
# دميني كار وان (شعري تولګه ) ناچاپ
# صرف بهايي پښتو( صرف ګرامر) چاپ
# صرف مير پښتو ( صرف ګرامر)  چاپ
# هيدايه الرحمن في تجويد القران (تجويدالقرات )  چاپ

== باندنۍ تړنې ==
