اصلي نوم يې محمد تخلص يې حنيفي د مرحوم مولوي امين الله زوي دملا امان الله لمسي او دملا عزت الله كړوسي په قوم نور زي  دي په لمريزليزديز كال (۱۳۲۹ ) دپنځ شنبي اولوي اختر په  ورځ دارزوګان ولايت ددهراودولسوالي دتجير په كلي كي زيږيدلي دي غوښن صورت او لويه ږيره اولويه بګړي لري دديني علومو مروج فنونه يي خلاص كړه دجهاد دپيل په وخت كي پاكستان ته مهاجرسواوهلته يي لويه اووړه دوره هم وكړه پنجپائي په كمپ كي ئي دهجرت شپي اوورځي سباكولي هلته ئي منځني ښوونځي د(شهيد محمدالله ) په نوم هم پرانستي وه.

دډير په خوا راهيسي يي دشعرجوړولو سره مينه درلودله او يولړ تاليفات ئي كړي  دي خوځانګړيتوب ئي په دي كي  دي چي حاجي حنيفي بابا ټوله تاليفات په خپله خطاطي كي رامحدود كړي دي ښكلي خطاطي كولاي سي نږدي يو كال كيږي چي دبئست فرهنګي ټولني سره ملګري سوي دي او دبئست فرهنګي ملګرو په ګډه سلامشره ورته دحنيفي بابا لقب وركول سوي دي اوس دلښكرګاه په ښاركي اوسيږي
تاليفات
دجهاد چيغه (شعر اوحماسي ټولګه ) چاپ
دخوږ من زړه پيغام ( شعري ټولګه ) چاپ
دخوږ من زړه پيغام ( شعري ټولګه ) ناچاپه
دځواني پيغام شعري ټولګه ) چاپ
دفكرسنګر( شعري ټولګه  ) چاپ
دقلم اتل ( شعري ټولګه ) چاپ
دميني كار وان (شعري تولګه ) ناچاپ
صرف بهايي پښتو( صرف ګرامر) چاپ
صرف مير پښتو ( صرف ګرامر)  چاپ
هيدايه الرحمن في تجويد القران (تجويدالقرات )  چاپ
ډير اشعار ئي غزليز ډول لري حماسي ، عشقي اثرات ئي په اشعاروكي څرګنده دي دائي دشعرونو يوه نمونه ده

موږ افغانان يو خپل وطن جوړوو
خپل كلي كور ښكلي مسكن جوړوو

وچاته نلرو حاجت هيڅكله
دخپل وطن څخه عدن جوړوو

پردو ته هيڅ دڅه حاجت مونسته
په خود كفاقوت ستن جوړوو

پلارو نيكو نو په عزت لوي كړي
په خپل عزت ځكه ميهن جوړوو

دهسكوغرونو به لاجوړووجنت
اول اولس ته روح او تن جوړوو

هردغاګرته سوك پرخوله وركوو
غليم ته موږ دمرګ كفن جوړوو

څوك په كږو چي زموږ خواته ګوري
هغوي ته رنځ دسل كلن جوړوو

موږ په تاريخ كي غليمان ترټلي
موږ ازاده ،وء ته ګلشن جوړوو
موږ ازاد يوازادي موخوښه
ازاده ګانو ته چمن جوړوو

په قوي   عزم قوي مټو سره
ټول اولسونه بهره من جوړوو

داپه تاريخ كي موږ خپل پت ساتلي
موږ به هم دلته ځان حسن جوړوو

حنيفي مه ايږده قلم هيڅ كله
دوطن دوستو انجمن جوړوو
