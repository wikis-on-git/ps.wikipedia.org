'''عبدالمجید بابی''' (۱۳۳۳ ل. [[کندهار]] - د ۱۳۸۸ ل کال د [[کب]] ۵، کندهار ) ''(په انگرېزي: Abdul Majeed Babi)'' يو افغان پښتو ژبی [[لیکوال]]، څېړونکی او نازکخیال [[شاعر]] وو. 

== مخينه ==
عبدالمجید بابی د غلام حیدر خان بابي زوی، د عبدالله خان بابي لمسی او د محب الله خان بابي کړوسی وو. هغه د کندهار ښار د څلورمې ناحیې د بامیزو کوڅې د بابیانو په روښاندې او منورې کورنۍ کې زېږېدلی دی. 

== زده کړې ==
عبدالمجيد بابي خپلې لومړنۍ او دیني زده کړې د موی مبارک په جامع جومات کې د وخت له تکړه او دیني عالمانو څخه پیل کړې. تر دې وروسته یې له مشرقي ښوونځي څخه بريليک واخيست؛ د ۱۲ ټولگي بريليک یې له [[احمد شاه بابا]] لېسې څخه په ۱۳۵۲ ل. کال کې تر لاسه کړ. په ۱۳۵۶ ل کال کې د ښوونکو د عالي موسسې د اجتماعیاتو له څانگې په لومړۍ درجه فارغ شو. له تعلیم سره د ډېرې مینې په پار یې غوښتل خپلې لوړې زده کړې په [[پلازمېنه]] کابل کې سرته ورسولې، خو دا ارمان یې د ۱۳۵۷ ل کال د غویي مياشتې د کودتا په ترسره کېدو سره نیمگړی پاتې شو. د هماغه وخت حالاتو ورته اجازه ور نه کړه چې لوړې زده کړې سرته ورسوي. 

== دندې ==
عبدالمجيد بابي دوه کاله د پوځي خدمت د مکلفیت دوره تېره کړه. کله چې روسانو پر [[افغانستان]] يرغل وکړ، نو هغه هم خپل قلمي، فکري او مالي جهاد ته ملا وتړله. له هېواده د سره پوځ تر وتو پورې يې خپل قلم د لاسه لرې نه کړ او نه یې د هغوی په مقابل کې خلکو ته د تبلیغ لار پریښووه. 

په ۱۳۶۱ ل. کال کې يې د قومونو او قبایلو په ریاست کې د جرگو د مدیریت پر څوکۍ دنده درلوده. له ۱۳۶۳ ل. کال څخه تر ۱۳۶۵ ل کاله يې د پوهنې ریاست له لوري د تجربوي ښوونځي د امر دنده پر غاړه لرله او د دې تر څنگ یې د عالي دارلمعملین په IN سرویس کې د ټولنيزو پوهنو درس هم ورکاوه. بابي په دغه وخت کې دوې دندې په پوره امانت دارۍ او پښتني هوډ سرته رسولې. نیمه ورځ یې په دولتي رزمنې (تنخوا) کار کاوه او نیمه ورځ یې په افتخاري توگه د استادۍ دنده سرته رسوله. د مجاهدینو او طالبانو په وخت کې یو دین دوسته او هېوادپال سوداگر د امام ابو حنیفه رح په نوم مدرسه جوړه کړې وه. په دې مدرسه کې به هم دیني او هم عصري علوم تدریسېدل. هغه وخت عبدالمجيد بابي په خپلو ځمکو او کروندو کې د کار تر څنگ په دغه مدرسه کې د ټولنيزو پوهنو او دیني پوهنو د تدریس دنده پر غاړه درلوده. په ۱۳۸۱ ل ل کال کې د [[حامد کرزي|حامد کرزی]] تر مشرتابه لاندې لنډ مهاله اداره رامنځ ته شوه. د دغې ادارې په جوړښت کې شهید بابي د خپل استعداد او پوهې په پار په رسمي توگه د کندهار د اطلاعاتو او کلتور د ریس په توگه وگمارل شو. د تیر په څیر یې دغه دنده هم په پوره امانت داري، د خپلې تجربې او پوهي په برکت ښه ترا پر مخ وړله. سره له ډیرو چلیجونو او ربړو یې دا دنده تر ۱۳۸۸ل ل کال پورې پر مخ یوړه. د دغې سره سره یې د [[کندهار مجله]] او [[طلوع افغان]] ورځپاڼه چې ډېر وخت له چاپه نه وه راوتلې پیل او دې ته یې د مضامینو په لیکلو هم قلم پورته کړ. همدا رنگه د ده له برکت او هاند و هڅو د نورو پښتنو لیکوالو لیکنې ورته راټولیدې چې به د چاپ په گاڼه وپسوللې. د ریاست د دندې تر څنگ یې بله دنده د ۱۳۸۵- ۱۳۸۸ل. کلونو تر منځ د قومونو، قبایلو او سرحدونو چارو د ریاست له لوري د ولایت په کچه د هغه مشورتي جرگې د منشي دنده پر غاړه درلوده، چې [[احمد ولي کرزی|شهيد احمد ولي کرزی]] یې ریس او شهید عبدالباقي (رغبت) یې د مرستیال په توگه دندې تر سره کولې.

=== چاپ شوي اثار يې === 
# پښتنه اوښکه (شعري ټولگه). 
# ویرنې او ستاینې - شعري ټولگه
# جغرافیایي سیند - څیړنیز نثر
# [[کندهار مجله]] او [[طلوع افغان]] ورځپاڼه

=== نور فرهنگي کارونه ===
د ملي موزیم د بیا را ژوندي کولو کار هم ده وکړ. ملي موزیم یې په پښو ودراوه. هغه ته یې د لرغونو اثارو په راپیدا کولو او راټولولو کې ډیرې هلي ځلې وکړې.
== مړينه ==
شهید بابی صیب د ۱۳۸۸ل ل کال د کب په ۵مه د سهار په ۹نیمو بجو په داسې حال کې د دین، وطن، ژبي او کلتور د دوښمنانو له خوا په شهادت ورسید، چې خپلې دندې ته پلی روان و. 

==اخځليک== 
۱- https://pa.azadiradio.com/a/1966918.html  



[[وېشنيزه:پښتانه ليکوال]]
[[وېشنيزه:پښتانه شاعران]]
