ښاغلی '''عبدالجبار ثابت''' په ١٣٢٤ هجري لمريز کال کې [[د ننګرهار ولايت]] په سرخرود ولسوالۍ کې  زېږدلى دى.  

== زده کړې ==

نوموړى ، د کابل له حبيبيې لېسې او [[د کابل پوهنتون]] د حقوقو او سياسي علومو له پوهنځي فارغ شوى او په حقوقو او اقتصاد کې يې  په ١٣٥٦ کال کې  په امريکا کې ماسټري تر لاسه کړې ده




او دخدمت په وخت كي يي په واقعت چي كار كاوه دا خلكو ته معلومه دي

== دندې ==

ثابت ، په  ١٣٥٦ کال کې  له امريکا نه افغانستان ته راستون شو او تر ١٣٥٩ کاله  يې په عدليه وزارت کې د سلاکار په توګه کار وکړ. نوموړى ، له دې وروسته [[د پېښور  پوهنتون]] د [[منځنى اسيا]] د مطالعاتو په مرکز کې   د استاد،  په [[پېښور]] کې د [[افغان اسلامي پوهنتون]] د مرستيال او   له [[امريکا غږ راډيو]] سره د خبريال په توګه   دندې تر سره کړې . 
هغه له ١٣٨٢ کاله  تر ١٣٨٤  کاله [[د کورنيو چارو وزارت]] حقوقي سلاکار و او له دې وروسته د هېواد د [[لوى څارنوال]]  په توګه وټاکل شو.  ثابت ، تېر کال د چنګاښ په مياشت کې وروسته له هغه چې ولسمشرۍ ته يې  د خپل ځان  د کانديدېدو اعلان  وکړ ، د [[ولسمشر]] لخوا د  لويې څارنوالۍ له دندې  ګوښه شو . نوموړى وايي چې  ١٢ اقتصادي ، سياسي او نور کتابونه يې ليکلي او ژپاړلي او ټول چاپ شوي دي .
==اخځونه==
# د پژواک خبري اژانس د ژوند ليکونو برخه.
