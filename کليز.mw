'''کليز''' يا کالښود، چې په [[پښتو ژبه]] کې يې کال هېنداره هم بولي، او په پارسي کې يې (سالنما، تقویم) بولي د [[مهال|وخت]] د اوډل شويو يونونو (تنظيم شويو واحدونو) يو غونډال دی چې موخه يې په ټاکليو مرحلو کې د مهال [[شمېرانه]] کول دي. د [[ستورپوهنه|ستورپوهنې]] (استرونومۍ) د تعامل له مخې [[ورځ]] د مهال کوشنی ترين کالښوديز [[يوون]] دی. په پاسني ټوليز پېژند (تعريف) کې ټول هغه بېلابېل ميتودونه راتلالی شي، چې د کالښودونو د اوډلو پر مهال کار ځنې اخيستل کېږي. 

==د کالښود تاریخ==  

کالښودونه بېلابېل دي. ځينې يې له نجومي دورو کټ مټ اخيستل شوې نسخې دي؛ ځينۍ يې پر داسې مجردو، متداومو او بياڅلي (تکراري) دورو ولاړ وي، چې په ستورپوهنه کې هيڅ ډول ارزېښت نه لري. ځينې کالښودونه بيا د ستورپوهنيزو کتنو له مخې او ځينې نور بيا د هر يوون د کره شمېرانې (محاسبې) پر بنسټ اوډول شوي دي. ځيني کالښودونه د ليکل شويو قوانينو له مخې جوړ شوي وي او ځينې د گړنيو (شفاهي) دودونو پر لاس تر موږ پورې رارسېدلي وي.  

کالښودونو په بېلابېلو زمانوکي موجودي وې اوکارځني اخيستل سوې دئ چي ټولي يې دوخت دطبيعي وېش پربنسټ تنظيم سوي وې . . ورځي اوکلونه دوخت په طبيعي وېش کي راځي . دجنترۍ په جوړولو کي عمومي موضوع داده چي دوخت واحدونه د ټولني د اړتياوودپوره کولوپه مقصد سره تنظيم سي . ددې پرڅنگ ددغه تنظيم په بهېر کي پخپله دوخت دکنترول اوپه هغه باندي دپوهېدلوچاره هم مطرح کېږي . له دې امله نوگوياجنترۍ دبشريت اوکايناتوترمنځ دارتباط ټينگولو په الره
کي خدمت کوي .

'''جنترۍ'''  دکرهڼي ، ښکاراومهاجرت د دورودسرښته کولو، د پېشگويي کولو او غيب ويلو له پاره اودغه راز دمذهبي او اولسي پېښو دسمبالولو له پاره تاداوونه جوړوي . جنتريو ته بايددټولنيز تړون په سترگه وکتل سي اودعلمي قراردادپه توگه بايدونه څېړل سي .

==[[وخت]] ==
وخت يوه طريقه ده اوانسان په هغه څه باندي پوهوي ، چي پخواپېښ سوي دي ياپه راتلونکي کي به پېښسي . داهم ددې له پاره چي پخواني شيان او حوادث ورپه يادکړای سي اوپه راتلونکي کي دشيانواوحوادثوله پاره تياری ونيسي . دماقبل التاريخ انسان له زمانې څخه دوخت ښوولوټوله لاري چاري او ميتودونه په طبيعت کي دځينوپېښودحدوث پربنسټ ولاړدي . لکه دلمراوسپوږمۍ راختل او لوېدل اودموسمونوسره اوښتل .

==سټانډرډ [[وخت]]==
د سټانډرډ وخت اړتيا دترانسپورټ اوارتباط د عصري وسايلوله امله منځ ته راغله . اوپه سټانډرډ وخت کي مطلب دادئ چي د نړۍ په بېالبېلوبرخوکي وخت يوشانته مفهوم ومعناولري . دمثال په توگه دغرمې دوولس بجې په مځکه کي دانسان د موقعيت له مخي په بېلابېلو وختو کي راځي . څرنگه چي مځکه په ثابت ډول څرخي نو هرڅومره چي څوک مخ پرلويديځ ليري ولاړسي ، هومره به غرمه وروسته راسي . که دامريکا متحده اياالت په نظر کي ونيسو نو د نيويارک دوولس بجې به د کليفورنيا د سهارنهه بجې اودسنټ لوئيس يوولس بجې وي . دهمدې مسئلې دتجانس له امله په ٦٢٢٣ ع کال کي دبېلابېلوملتونو د استازيو يوې لويي ډلي په واشنگټن ډي سي کي يوکنفرانس جوړکړ اوپه هغه کي يې سټانډرډ وخت وټاکه . ددغه وخت اساس پرلمريزوخت والړاودانگلستان دگرينويچ په شاهي رصدخانه کي اټکل سوی و . ددې مقصدله پاره يې مځکه د وخت پر ٩٣ حوزو يا (زونونو) باندي ووېشله چي پيل يې له گرينويچ څخه و . فيصله وسوه چي په هر زون کي پرتې سيمي بايد عين وخت ولري .

==سرچینې==

[[وېشنيزه:وخت]]
[[وېشنيزه:کلیز]]
[[وېشنيزه:جنترۍ]]
