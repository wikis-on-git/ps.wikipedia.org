'''کليز''' (جنتري) د [[وخت]] دتنظيم سويو واحدونو يو سيسټم دئ چي هدف يې په ټاکلو مرحلوکي دوخت محاسبه کول دي . د استرونومۍ دتعامل له مخي ورځ دوخت کوچنی ترين تقويمي واحددئ . په پورتني عمومي تعريف کي ټول هغه بېلابېل ميتودونه راتلالی سي ، چي دتقويمونودترتيبولوپه وخت کي کارځني اخيستل کېږي . 

جنترۍ راز ــ راز  دي . ځيني يې دنجومي دوروکټ مټ اخيستل سوي نسخې دي ، ځيني يې پرداسي مجردو، متداومواوتکراري دوروباندي ولاړي وي ، په استرونومۍ کي هيڅ راز اهميت نه لري . ځيني جنترۍ بيا دنجومي مشاهداتو له مخي اوځيني نوري بيا د هرواحد د دقيقي محاسبې پربنسټ تنظيم سوي وي . ځيني تقويمونه دليکل سويو قوانينو له مخي تدوين سوي وي اوځيني دشفاهي دودونو پرلاس ترموږ پوري را رسېدلي وي . جنترۍ په بېالبېلو زمانوکي موجودي وې اوکارځني اخيستل سوې دئ چي ټولي يې دوخت دطبيعي وېش پربنسټ تنظيم سوي وې . . ورځي اوکلونه دوخت په طبيعي وېش کي راځي . دجنترۍ په جوړولو کي عمومي موضوع داده چي دوخت واحدونه د ټولني د اړتياوودپوره کولوپه مقصد سره تنظيم سي . ددې پرڅنګ ددغه تنظيم په بهېر کي پخپله دوخت دکنترول اوپه هغه باندي دپوهېدلوچاره هم مطرح کېږي . له دې امله نوګوياجنترۍ دبشريت اوکايناتوترمنځ دارتباط ټينګولو په الره
کي خدمت کوي .

'''جنترۍ'''  دکرهڼي ، ښکاراومهاجرت د دورودسرښته کولو، د پېشګويي کولو او غيب ويلو له پاره اودغه راز دمذهبي او اولسي پېښو دسمبالولو له پاره تاداوونه جوړوي . جنتريو ته بايددټولنيز تړون په سترګه وکتل سي اودعلمي قراردادپه توګه بايدونه څېړل سي .

[[وخت]] : وخت يوه طريقه ده اوانسان په هغه څه باندي پوهوي ، چي پخواپېښ سوي دي ياپه راتلونکي کي به پېښسي . داهم ددې له پاره چي پخواني شيان او حوادث ورپه يادکړای سي اوپه راتلونکي کي دشيانواوحوادثوله پاره تياری ونيسي . دماقبل التاريخ انسان له زمانې څخه دوخت ښوولوټوله لاري چاري او ميتودونه په طبيعت کي دځينوپېښودحدوث پربنسټ ولاړدي . لکه دلمراوسپوږمۍ راختل او لوېدل اودموسمونوسره اوښتل .


==سرچینې==

[[Category:وخت]]
[[Category:کليز]]
[[Category:جنترۍ]]
