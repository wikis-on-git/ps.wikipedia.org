
'''هند'''، (په انګرېزي: '''India''') چې په رسمي چارو کې د هند جمهوريت بلل کېږي، (په هندي: '''भारत गणराज्य''' بهارت ګناراجيا) د سوېلي آسيا يو هېواد دی. دا هېواد د جغرافيايي پراخوالي له مخې د نړۍ اووم لویې هېواد او د وګړو د شمېر له مخې د نړۍ دويم ګڼ مېشتی هېواد دی. يوه بله ځانګړتيا چې ددې هېواد په برخه ده هغه دا ده چې دا هېواد د نړۍ تر ټولو مشهوره ولسواکه (ډيموکراتيک) هېواد دی چې لسګونه توکمونه پکې د يوه بېرغ تر سيوري لاندې سره يوځای اوسېږي. د هند لوېديځه خوا هندي سمندر ته وتلې، د دغه هېواد په لوېديځ کې د عربو سمندرګی، په ختيځ کې يې د بنګال خليج پروت دی چې دا ټول د هند ۷۵۱۷ کيلومتره سمندري ساحل جوړوي<ref name=sanilkumar>{{cite journal|last=Kumar|first=V. Sanil|coauthors=K. C. Pathak, P. Pednekar, N. S. N. Raju|title=Coastal processes along the Indian coastline|journal=Current Science|volume=91|issue=4|year=2006|pages=530–536|format=PDF|url=http://drs.nio.org/drs/bitstream/2264/350/1/Curr_Sci_91_530.pdf}}</ref>. هند د نړۍ د نورو هېوادونو سره هم ګډې پولې لري. د دغه هېواد په لوېديځ کې [[پاکستان]] او [[افغانستان]] <ref name="Afghanistan">Footnote: The [[Government of India]] also considers Afghanistan to be a bordering country. This is because it considers the entire state of [[Jammu and Kashmir]] to be a part of India including the portion bordering Afghanistan. A ceasefire sponsored by the [[United Nations]] in 1948 froze the positions of Indian and Pakistani-held territory. As a consequence, the region bordering Afghanistan is in [[Pakistan-administered Kashmir]].</ref>په سهېل کې د [[چين]] د خلکو جمهوريت، [[نيپال]] او د [[بهوټان]] هېوادونه، په ختيځ کې د [[بنګله دېش]] او د [[ميانمار]] هېوادونه پراته دي. همداراز د هند په سوېل کې د هندي سمندر له لارې د [[سريلانکا]]، [[مالديپ]] او [[اندونيزيا]] سره د اوبو ګډې پولې لري.

هند د اباسيند د درې د تمدن ځای دی او دا سيمه په تاريخ کې د بېلابېلو امپراتوريو د سوداګرۍ او تګ راتګ يوه اهمه لاره پاتې شوې. د هند وړه وچه د ډېر پخوا نه د کلتوري بډاينې او د بېلابېلو کلتورونو تر مېنځ د سوداګرۍ اهمه وچه پاتې شوې.<ref>Oldenburg, Phillip. 2007. "India: History," [http://encarta.msn.com/ Microsoft Encarta Online Encyclopedia 2007]© 1997–2007 Microsoft Corporation.</ref> په  دې هېواد کې د نړۍ ځلور اهم مذهبونو، [[هندويزم]]، [[بوديزم]]، [[جاينيزم]] او [[سکهيزم]] سرچينه اخيستې او له همدغه څای نه راوتلي، چې بيا وروسته زرتشتي، [[يهوديت]]، [[عيسويت]] او [[اسلام]] د بېلابېلو  کلتورونو سره دې خاورې ته راغلي. کله چې د ۱۸ مې پېړۍ په پيل کې د ختيځ هند برتانيوي شرکت دې هېواد ته لاره وموندله نو هند هم ډېر ژر د لويې برتانيې د سلطنت برخه وګرځېدله او دا خاوره د انګرېزانو د نيواک لاندې راغله. کله چې هند د برتانيوي يرغل لاندې ؤ نو د هند د بېلابېلو توکمونو لخوا په ګډه د انګرېزانو په وړاندې ګڼ شمېر جګړې شوي چې د دغو جګړو او مقاومتونو په پايله کې په ۱۹۴۷ ز. کال کې دغه هېواد بشپړه خپلواکي لاسه ته راوړله.<ref name="CONCISE ENCYCLOPEDIA 3">{{cite book |title = Concise Encyclopedia|publisher = [[Dorling Kindersley|Dorling Kindersley Limited]] |year = 1997 |page = 455 |isbn = 0-7513-5911-4 |author = written by John Farndon.}}</ref>

د هند جمهوريت ۲۸ رياستونه او د ۷ متحدو سيمو يو ډيموکراټيک پارلماني سيستم لري. دا هېواد د نړۍ د لويو اقتصاد لرؤنکو هېوادونو په ۱۲ کتار کې ځای لري او د سوداګرۍ د ادلون بدلون په مارکېټ کې د نړۍ ځلورم پېرېدونکی قدرت ګڼل کېږي. له ۱۹۹۱ ز. کال نه راپدېخوا د اقتصادي سمونونو نه وروسته هند د نړۍ په اقتصاد کې يو چټک پرمختلونکی هېواد ګرځېدلی،<ref name="ERS"/> خو، دا هېواد لا تر اوسه پورې د ډېر غربت،<ref name = "gov.in-prmar07PDF">[http://www.planningcommission.gov.in/news/prmar07.pdf Poverty estimates for 2004-05], Planning commission, [[Government of India]], March 2007. Accessed: 25 August 2007.</ref> بې سوادۍ، ناروغۍ او د خوړو د کمښت او زمولتيا د ستونزو سره لاس او ګرېوان دی. هند نه يواځې يو ګڼ ژبنيز، ګڼ توکميز او متفرقه ټولنه لري بلکه دا هېواد د حيواني ځنګلي ژوند او د ځنګلي ژوند پراخه خوندي چاپېريال کور هم دی.

== آرپوهه ==
د ''هند'' نوم د [[لرغونې پاړسي]] ژبې د لغت ''[[هندو]]'', او د [[سانسګریت ژبه|سانسيکرت]] د ژبې لغت ''سندو'', نه راوتلی. سندو په پخوانيو تاريخي ليکنو کې د اباسيند د رود نوم دی.<ref>"India", ''Oxford English Dictionary'', second edition, 2100a.d. Oxford University Press.</ref> لرغونو يونانانو هندوان د ''اندوی'' (Ινδοί) په نامه پېژندل، چې د دغه نوم مانا د انډس د رود يا د اباسيند د رود خلک دی.<ref name="basham">{{cite book |first=A. L. |last=Basham |title=[[The Wonder That Was India]] |publisher=South Asia Books |year=2000 |isbn=0283992573}}</ref> [[د هند اساسي قانون]] او د هند په بېلابېلو ژبو کې د ''بهارت'' نوم هم د دغه هېواد لپاره د يوه رسمي نوم په توګه کارېدلی.<ref>{{cite web| title=Official name of the Union|url=http://indiacode.nic.in/coiweb/fullact1.asp?tfnm=00%201|work=Courts Informatics Division, [[National Informatics Centre]], Ministry of Comm. and Information Tech
|quote=Name and territory of the Union- India, that is Bharat, shall be a Union of States.|accessdate=2007-08-08}}</ref> د بهارت نوم د هند د افسانوي پاچا بهارتا له نوم نه سرچينه اخيستې. بل نوم چې د هند لپاره کارېږي هغه د پارسي ژبې نوم هندوستان دی چې د دغه لغت مانا د هندوانو خاوره يا د هندوانو زمکه ده.<ref>{{cite web|title=Hindustan|url=http://www.britannica.com/EBchecked/topic/266465/Hindustan|accessdate=2007-06-18|publisher=[[Encyclopædia Britannica]], Inc.|year=2007}}</ref>

== يادښتونه ==
{{reflist}}

[[وېشنيزه:هند]]
[[وېشنيزه:سوېلي آسيا]]
[[وېشنيزه:هېوادونه]]
[[وېشنيزه:جمهوريتونه]]
[[وېشنيزه:د سارک غړي]]
[[وېشنيزه:د جي ۱۵ غړي هېوادونه]]
[[وېشنيزه:د همګټو هېوادونو غړی]]
[[وېشنيزه:د نړۍ هېوادونه]]
[[وېشنيزه:د آسيا هېوادونه]]

{{Link FA|de}}
{{Link FA|de}}
{{Link FA|dv}}
{{Link FA|simple}}
{{Link FA|sk}}
{{Link FA|sv}}
{{Link FA|sv}}
{{Link FA|ta}}
