په ټوليزه توګه د پښتو [[ادب]] د ادبپوهانو په اند په دوه برخو کې ويشل شوی دی - يعنې شفاهي يا ګړنی ادب او بل ليکلی يا تحريري ادب - ګړنی ادب بيا يوه برخه د پښتو زړې سندرې دي چې شاعر ېې نامالوم وي - او بله برخه اولسي سندرې دي چې شاعران ېې مالوم وي- 

[[لنډۍ]] ، [[ټپه]] ، [[کاکړۍ غاړی]] ، لنډکۍ ، سروکی (مسريزه) ، [[ناری]] ، فالونه ، چغيان (اننکی) ، يادهوي سندری ، سانذې(ساندې) ، نکلونه ، [[متلونه]] ، د سيندو سندری ، [[د ماشومانو ادبيات]] لکه اکو بکو، [[چاربيته]] ، [[کيسی]] چی د ذهني ازموينی په غرض ويل کيږي - همدارنګه ځينی کيسې لکه انګک بنګک ، سرکۍ وزه او نورې د پښتو د شفاهي ادب نمونی دي -

ليکلی ادب:  لکه [[قصيده]] ، [[خوابنامه]] ، الفنامه ، ساقي نامه ، [[رباعي]] ، [[مثنوي]] ، [[غزل]] ، [[مناجات]] ، [[حمد]] ، [[نعت]] ، او اوسنۍ هايکو-

د پښتو د ليکلي ادب څيړنه له دوهمې هجرۍ پيړۍ د [[امير کروړ پهلوان]] له وياړنې څخه پيل کيږي - چې په 139 هجرۍ سپوږميز کال ېې ويلې ده - همغه شان د [[پښتو]] انشا لرغونی نمونه همدا وياړنه ګڼل کيږي -

د پښتو ژبی املا څيړنه بيا د 612 هجرۍ د [[سليمان ماکو]] له [[تذکرۀ الاوليا]] څخه کيږي - د ميا روښان [[خيرالبيان]] ، د [[اخون درويزه]] مخزن الاسلام ، د [[خوشال خان]] دستار نامه ، د ملا مست سلوک الغزا د خپلو خپلو ځانګړنو سره د خپل خپل پير غوره نمونې ګڼل کيږي -

د پښتو لمړی ګرامر په 1195 هجري کال د معرفته الافغان کتاب وو چې د نوميالي شاعر او ليکوال [[پير محمد کاکړ]] تاليف دی - ګڼل کيږي چې وروسته دغه لړۍ تر اوسه روانه ده -

د پښتو ژبې لومړی لاس ته راغلې قصيده د [[اسعد سوري]] قصيده ده چې په 425 هجري کال ويل شوې ده - که څه هم ويل کيږي چې په داريايي ادب پهلوي ادب کې قصيدې ته وورته شعري جوړښتونه موندل کيږي  ، خو ترکومه چې د لاس ته راغلو اسنادو خبره ده ، نو له عربۍ څخه پښتو خله کړې - د نوموړي قصيده په دې ټکو پيل کيږي -


و فلک د چارو څه وکړمه کوکار  -------   زمولوي هر ګل چې خاندي په بهار

چې نولس تمهيدي او يولس خطابي بيتونه لري -

عرفاني افکار په دريمه هجرۍ پيړۍ کې په پښتو ادبياتو څادر غوړوي - او د عشق او محبت سندرې لومړې بيلګه په ليکلې ادبياتو کې په 550 هجري سپوږميز کال کې ويل شوې ده چې پيل ېې داسې کيږي -

ګهيځ رڼا د لمر خپره سوه   ------  زما په کور د وير ناره سوه

د بيلتون ورځ خوره تيارۀ سوه ---- غږ شو ناڅاپه چې بيلتون راغې

د مهالينو پيښو په پښتو ادب خپل خپل اغيز ښيندلی همداوجه ده چې کله د پښتو شعر او شاعري رزمي او بزمي برخه پياوړې ښکاري -

[[غزل]] په [[پښتو]] کې اووه سوه کلن عمر لري - لاس ته راغلې نمونه ېې د انمې هجرۍ پيړۍ د اکبر د غزل يو څو بيتونه دي چې [[پوهاند حبيبي]] په پښتانۀ شعرا کې ځاۍ کړي دي -

د خپل ځان له ميړانې څه وييل کړم ---  د عشق وير به تل پخپله پټول کړم

ما مدام لکه بورا په ګلو ګشت کړ ----- اوس به ځم په سرتور فراق د ګل کړم

د بيلتون له ويره ژاړم اوښکې وينې------ زه اکبر په خپل اشنا د سر ښندل کړم

همدارنګه د زرغونې کاکړ د بوستان ژپاړنه چې په نهمه هجرۍ پيړۍ کې ېې کړې د ژباړنې لومړۍ نمونه ګنل کيږي - نوموړې د شاعرۍ سره سره ښه خطاطه هم وه -

[[لنډۍ]]

[[fa:ادبیات پشتو]]
