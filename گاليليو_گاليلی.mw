'''ګاليليو ګاليلی''' په کال (1564-1642)کې د اېټاليا په پيسا ولايت کې وزېږېد. پلار ېې وېنسنزو ګاليلی د يوې ښې کورنۍ غړی خو غريب سړی و. مور ېې جوليه امننت نومېده دا د يوې مالداره اومخورې کورنۍ غړې او په خوله ډېره تېزه او ترخه ښځه وه. لکه څنګه چې د يوې مشهورې او مالدارې کورنۍ نه وه نوخپل دخاوندخواري ېې په باک نه راتله. 
ددوی شپږ ماشومان و چې ګاليليو ګاليلی ېې تر ټولو مشر ماشوم و. د ګاليليو پلار به ډېر ښه د (عود) په نامه يوه د موسيقۍ عاله غږولی شو، او هم ېې اورګن عاله ښه زده وه. همدا رنګه ېې خپل زوی ګاليليو ته هم ورزده کړې وه.

== زده کړې ==
د ګاليليو ګاليلی پلار ګاليليو ته په کور کې سبق ورکاوه ، او تر هغه ېې کور کې ورباندې تعليم وکړ تر څو ېې دی د پوهنتون تر کچې لوړو زده کړو ته د وللمبروسه کلوسټر پوهنتون ته ورساو.  وروسته له څلورو کالو د پوهنتون نه ده له ځان سره پتېيلې وه چې دی به مونک کېږي . پلار ېې د ده له اند سره همغږی نه و او نه ېې غوښتل چې ګاليليو ګاليلی د مونکانو تر اغېزې راشي نو ېې د هغه ځای نه کډه وکړه. پلار ېې غوښتل چې ګاليليو لکه د عامو وګړو په څېر د خپل د ګټې خاوند اوسي او دده پوهې ته ېې چې کتل نو ورته به ېې وېل چې بايد ډاکټر شي.
همداسې په کال 1581 کې ګاليليو ګاليلی د پيسا په پوهنتون کې ېې ځانته د طب په څانګه کې ځای ترلاسه کړاو په ډاکټري ېې پېل وکړ، که څه هم ده خپلې زده کړې پېل کړې وې خو د ډاکټري سره ېې پزړه پورتيا نه وه او ورځ په ورځ ېې د شمېرپوهنې سره مينه زياتېده . يوه ورځ دی د کاتېدرال کليسا کې ناست و چې ېې د کليسا په يوه څراغ سترګې ولږېدې چې ځوړند و او ګرچاپېره تاوېده.
