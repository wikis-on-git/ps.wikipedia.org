'''زیب منتظر مسید''' (۱۳۴۲ ل ل [[کال]] (۱۹۶۳ ز) کال، [[وزیرستان]]) يو افغان پښتو ژبی [[شاعر]] او [[ليکوال]] دی. 

==مخينه== 
 
زیب منتظر مسید د جهانزیب شمنخېیل مسید زوی او د فرقه مشر محمد رمضان خان شمنخیل لمسی په خټه  لمرگل خیل مسید دئ.
==زېږندنه==
د (۱۹۶۳ع)داکتوبردمیاشتی په دوولسمه نیټه زیږیدلی.
==زده کړي==
لومړنۍ زده کړې ئې په خوشال خان لیسه کې پای ته رسولي، بیا د لوړو زده کړو لپاره د پخواني شوروي اتحاد دازبکستان د جمهوریت تاشکند ښار تللی او په (۱۹۸۹) ع کال کي کي د تاشکند د البیروني په نوم د پوليټکنیک  د انستیتوت نه د مهندسي په څانگه کې د ماسترۍ دیپلوم تر لاسه کړی دئ .
==دندي==
د ۱۹۹۱زیږدیز کال نه تر ۱۹۹۳زیږدیز کال پورې یې د ازبکستان غږ تاشکند راډیو دپښتو څانگې سره د ژباړونکي او ویاند په توگه دنده ترسره کړیده. په ۱۹۹۳ زیږدیزکال کې داکراین هیواد ته مهاجر شو او په ۱۹۹۸ زیږدیز کال کې پاکستان لاړ. په ۲۰۰۳ کال کې هیواد ته راستون شو او د تر ۲۰۰۵ زیږدیزکال پورې یې د حنوبي حوضې د انتخاباتو په دفتر کې دنده ترسره کړیده. د ۲۰۱۰ زیږدیزکال نه راپدې خوا په افغانستان کې د ملگروملتو دمرستندوی دفتر (یوناما) سره دنده ترسره کوي. 
نوموړی د انځورگرۍ تر څنگه، شاعري او لیکوالي هم کوي او دمجسمه جوړونې سره هم بلد دی. 
د انځورگرۍ په اړه نوموړی په خپله فېسبوک پاڼه کي ليکي ".. د انځورگرۍ سره مي د مکتب له وخته مینه او علاقه درلوده او وخت نا وخت به مي انځورونه ایستل. د انځورگرۍ په برخه کي مي کومي ځانگړي زده کړي ندي کړي، بلکې د اماتور په توگه مي انځورگري کړېده. انځورگري دخپل فکر، خیالاتو او سوچ دبیان لپاره یوه اغېزمنه وسیله گڼم او هغه مې کړېده چې پخبلو انځورونو کې دهیواد او ولس درد او احساسات انځوراو منعکس کړم. تراوسه مي کوم خپل انځورونه دنندارتون په بڼه نندارې ته ندي وړاندي کړي، خو هوډ لرم چې په نژدې وخت وکولای سم دخپلو انځورونو نندارتون جوړ کړم ترڅو زما د انځورگرۍ مینه وال وکولای سي هغه د نژدې نه وگوري او خپل نظر راسره شېریک کړي. په انځورگرۍ کي زیاتره د پنسل انځورگري خوښوم ، خو د ابي رنگونو، رنگه پینسلونو او روغني رنگونو نه هم کار اخلم. زما انځورونه زیاتره د پورټریټ بڼه لري چي په الیکټرونيکي رسنیو کي خپاره سویدي او له نیکه مرغه مینه والو ډېره مینه راکړې اوهڅولې یې یم.".



==اخځليک== 
۱- https://khabarial.com/ar/%D8%AF-%D9%BE%DA%9A%D8%AA%D9%88-%DA%98%D8%A8%DB%90-%D8%A7%D9%88%D8%A7%D8%AF%D8%A8-%D8%AE%D9%88%DA%96-%DA%98%D8%A8%DB%90-%D8%A7%D9%88-%D8%AA%DA%A9%DA%93%D9%87-%D8%B4%D8%A7%D8%B9%D8%B1-%D8%B2%DB%8C/ 

۲- 
[[وېشنيزه:افغان انځورگر]]
