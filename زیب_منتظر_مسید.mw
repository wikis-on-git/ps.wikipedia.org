==زیب منتظر مسید==
زیب منتظر مسید د جهانزیب شمنخېیل مسید زوی او د فرقه مشر محمد رمضان خان شمنخیل لمسی په خټه  لمرګل خیل مسید دئ.
==زېږندنه==
د (۱۹۶۳ع)داکتوبردمیاشتی په دوولسمه نیټه زیږیدلی.
==زده کړي==
لومړنۍ زده کړې ئې په خوشال خان لیسه کې پای ته رسولي، بیا د لوړو زده کړو لپاره د پخواني شوروي اتحاد دازبکستان د جمهوریت تاشکند ښار تللی او په (۱۹۸۹) ع کال کي کي د تاشکند د البیروني په نوم د پوليټکنیک  د انستیتوت نه د مهندسي په څانګه کې د ماسترۍ دیپلوم تر لاسه کړی دئ .
==دندي==
د انځورګرۍ په اړه نوموړی په خپله فېسبوک پاڼه کي ليکي ".. د انځورګرۍ سره مي د مکتب له وخته مینه او علاقه درلوده او وخت نا وخت به مي انځورونه ایستل. د انځورګرۍ په برخه کي مي کومي ځانګړي زده کړي ندي کړي، بلکې د اماتور په توګه مي انځورګري کړېده. انځورګري دخپل فکر، خیالاتو او سوچ دبیان لپاره یوه اغېزمنه وسیله ګڼم او هغه مې کړېده چې پخبلو انځورونو کې دهیواد او ولس درد او احساسات انځوراو منعکس کړم. تراوسه مي کوم خپل انځورونه دنندارتون په بڼه نندارې ته ندي وړاندي کړي، خو هوډ لرم چې په نژدې وخت وکولای سم دخپلو انځورونو نندارتون جوړ کړم ترڅو زما د انځورګرۍ مینه وال وکولای سي هغه د نژدې نه وګوري او خپل نظر راسره شېریک کړي. په انځورګرۍ کي زیاتره د پنسل انځورګري خوښوم ، خو د ابي رنګونو، رنګه پینسلونو او روغني رنګونو نه هم کار اخلم. زما انځورونه زیاتره د پورټریټ بڼه لري چي په الیکټرونيکي رسنیو کي خپاره سویدي او له نیکه مرغه مینه والو ډېره مینه راکړې اوهڅولې یې یم.".

[[وېشنيزه:افغان انځورګران]]
