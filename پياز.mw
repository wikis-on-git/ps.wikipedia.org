پياز د خوراك وړ يو بوټى دى چې د سابو له ډېرو مهمو او ارزښتمنو بوټو نه ګڼل كيږي . 
د خوندورو او ګټورو سابو له شمېر نه پياز هم د بېلابېلو ناروغيو په درملنه كې او هم د بدن د پياوړتيا لپاره ګټور دى . پياز يو داسې هېښنده بوټى دى ، چې هېڅ داسې يوه د كور مېرمن او اشپز به نه وي چې له پيازو نه به په پخلي او خواړو كې كار وانخلي . پياز په سلاټو ،  ښوروا ، سوپ ، پټاټو ، قورمې ، غوښې ، پلو او نورو بېلابېلو خواړو كې كاريږي . همدا راز زموږ په ګران هېواد [[افغانستان]] كې د پيازو له شنو پاڼو نه پيره كي هم پخوي چې ډېر خوندور وي . دغه خوندور او اشتها راپاروونكى بوټى هم خام او هم پوخ خوړول كيږي . موږ انسانان د پيازو له خوراك او كارونې سره دومره روږدي شوي يو ، چې ډېرى وختونه مو هېر وي چې د كال په هر موسم كې داسې ارزانه او اغېزمن درمل ته لاسرسى لرو چې هر څوك يې د بېلابېلو ناروغيو سره په مبارزه كې كارولاى شي .
پياز د يوې درملوونكې وسيلې په توګه له ډېرو پخوا زمانو نه راهيسې كاريږي . ددغه بوټي كمپېښه ( نايابه ) روغتيايي ځانګړتياوې ان لرغونو مصريانو ته او د لرغوني روم امپراتورۍ په وختونو كې لا خلكو ته مالومې وې . پياز او د هغه كارونه څه دپاسه څلور زره كلن [[تاريخ]] لري .

د پيازو لومړنى ټاټوبى [[افغانستان]] او [[ايران]] دى او وروسته ورو ورو له دغو سيمو نه نږدې هېوادو لكه [[هندوستان|هند]] ، [[چين]] او بيا تر [[يونان|يونانه]] پورې خپور شوى دى . داسې ويل كيږي < چې په لرغونو زمانو كې د پيازو غوټې د يوه ښه دارو درمل په توګه پلورل كېدې او يا هم د خلكو ترمنځ په نورو توكو تبادله كېدې .

اوسمهال پياز نږدې په ټوله نړۍ كې كرل كيږي . د پيازو په تركيب كې ځينې نايټروجني مواد او ځينې قندونه ، چې له هغه شمېر نه [[ګلوكوز]] ، [[فروكتوز]] ، [[ساكاروز]] او [[مالتوز]] دي ، شتون لري . سربېره پر دې په هغه كې [[كلسيم]] ، [[وسپنه]] ، او [[فاسفورس ( فاسفور )]] هم شته چې د انسان د بدن لپاره ډېر ګټور دي . د ساري په توګه د پيازو په ځينو ډولونو كې وسپنه ډېره ده چې د انسان د وينې تركيب ښه كوي او كلسيم يې د هډوكو په كلكولو كې مرسته كوي . همدا راز د پيازو په تركيب كې د ايتر ( اثير ) غوړي ، [[البومين]] ، د C [[ويټامين]] او مايې هم شته . دغه ډېر خوندور او ګټور بوټى د ګېډې او كولمو په كار او فعاليت كې مرسته كوي . پر نورو ډېرو روغتيايې ځانګړنو سربېره ، د پيازو دا ميكروبي ضد ځانګړنه خو نږدې هر سړي ته مالومه ده چې د والګي په درملنه كې خورا اغېزمن دى .

ژباړن : [[محمد طاهر كاڼى]]


== سرچينې ==
۱ .  پ . ا . كوسېف ، د روغتيا بښونكو بوټو بشپړ لارښود ، ۲۰۰۱ ز كال ماسكو چاپ ، ۶۵ مخ .

۲ . يوليا ساوېلووا ، [[هوږه]] او پياز ، ۲۰۰۶ ز كال ماسكو چاپ ، ۵ او ۶ مخونه .

[[ar:بصل]]
[[ay:Siwilla]]
[[bcl:Sibulyas]]
[[be-x-old:Цыбуля рэпчатая]]
[[bg:Кромид лук]]
[[bn:পিঁয়াজ]]
[[bo:ཙོང་རིལ།]]
[[ca:Ceba]]
[[cs:Cibule kuchyňská]]
[[da:Løg]]
[[de:Zwiebel]]
[[dv:ފިޔާ]]
[[el:Κρεμμύδι]]
[[en:Onion]]
[[eo:Cepo]]
[[es:Allium cepa]]
[[et:Sibul]]
[[eu:Tipula]]
[[fa:پیاز]]
[[fi:Keltasipuli]]
[[fr:Oignon]]
[[fur:Civole]]
[[gd:Uinnean]]
[[gl:Cebola]]
[[gn:Sevói]]
[[he:בצל הגינה]]
[[hi:प्याज़]]
[[hsb:Cybličkowacy kobołk]]
[[ht:Zonyon]]
[[hu:Vöröshagyma]]
[[id:Bawang Bombay]]
[[io:Onyono]]
[[it:Allium cepa]]
[[ja:タマネギ]]
[[ko:양파]]
[[ksh:Öllisch]]
[[ku:Pîvaz]]
[[la:Cepa]]
[[lmo:Allium cepa]]
[[lt:Valgomasis svogūnas]]
[[lv:Sīpols]]
[[mk:Кромид]]
[[ml:ഉള്ളി]]
[[mn:Сонгино]]
[[mr:कांदा]]
[[ms:Bawang]]
[[myv:Чурька]]
[[nds-nl:Uui]]
[[nl:Ui (plant)]]
[[nn:Lauk]]
[[no:Vanlig løk]]
[[nv:Tłʼoh chin]]
[[oc:Ceba]]
[[pdc:Zwiwwel]]
[[pl:Cebula zwyczajna]]
[[pt:Cebola]]
[[qu:Siwilla]]
[[ro:Ceapă]]
[[ru:Лук репчатый]]
[[sc:Chibudda]]
[[scn:Allium cepa]]
[[simple:Onion]]
[[sk:Cesnak cibuľový]]
[[sl:Čebula]]
[[sq:Qepa]]
[[sr:Црни лук]]
[[sv:Lök (art)]]
[[szl:Cwibla]]
[[ta:வெங்காயம்]]
[[te:ఉల్లిపాయ]]
[[tg:Пиёз]]
[[th:หอมใหญ่]]
[[tl:Sibuyas]]
[[to:Onioni]]
[[tr:Soğan]]
[[ug:پىياز]]
[[uk:Цибуля ріпчаста]]
[[ur:پیاز]]
[[vec:Zeóła]]
[[vi:Hành tây]]
[[vls:Andjoen]]
[[xh:Itswele]]
[[yi:ציבל]]
[[zh:洋蔥]]
[[zh-min-nan:Chhang-thâu]]
