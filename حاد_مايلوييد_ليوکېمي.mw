'''حاد مايلوييد ليوکېميا''' ''([[انګرېزي ژبه|په انګرېزي]]:Acute myeloid leukemiaچې لنډون يې ('''AML'''), او يا هم حاد مايلوجينوس ليوکېميا '''acute myelogenous leukemia''' يا حاد غيرلېمفوسايټيک ليوکېميا '''acute nonlymphocytic leukemia''' چې لنډون يې ('''ANLL''') دی )'' د وينې د مايلوييد ژونکو يوه سرطاني ناروغي ده. په دې ناروغۍ کې د وينې د سپينو کروياتو يو غېرنورماله چټکه وده او په هډمغز کې يې راغونډېدنه، په هډمغز کې د وينې د نورو ژونکود نورمالې جوړېدنې خنډ ګرځي. حاد مايلوييد ليوکېميا د حاد ليوکېميا تر ټوو ډېر پېښېدونکی او عام ډول د ناروغۍ دی چې بالغ وګړي اغېزمن کوي او د عمر د پورته تللو سره د دغې ناروغۍ پېښې هم ډېرېږي. که څه هم چې حاد مايلوييد ليوکېميا په نسبي ډول لږه پېښېږي خو د امريکا په متحده ايالتونو کې دغه ناروغي د نژدې  1.2% سرطاني ناروغيو د مړينې سبب ګڼل کېږي،<ref name="cancerstats">{{cite journal |author=Jemal A, Thomas A, Murray T, Thun M |title=Cancer statistics, 2002 |journal=CA Cancer J Clin |volume=52 |issue=1 |pages=23–47 |year=2002 |pmid=11814064 |url=http://onlinelibrary.wiley.com/doi/10.3322/canjclin.52.1.23/full |doi=10.3322/canjclin.52.1.23}}</ref> د عمر د پورته کېدو سره د دغې ناروغۍ د پېښېدلو اټکل  هم ډېرېږي.

د AML نښې نښانې د هډمغز د نورماله حالت د بدلېدلو په سبب راولاړېږي. په بله وينا په هډمغز کې د ليوکېميک ژونکو د حد څخه ډېره وده او خپرېدا د وينې د سرو توکو، سپينو توکو  اود پلېټلېټونو د نورمالې کچې څخه د ټيټېدو سبب ګرځي. د دغې ناروغۍ په نښو نښانو کې ستړيا، سالنډي، په آسانۍ د بدن شين کېدل او وينې بهېدل او په انتاني ناروغيو ژر اخته کېدل د پاموړ نښې او د خطر عاملين ګڼل کېږي. د کروموزومونو غيرنورمالتياوې او د خطر ډېر داسې عاملين پېژندل شوي چې دا ناروغي پېښوي، خو ځانګړی سبب يې لا نه دی روښانه پېژندل شوی. د حاد ليوکېميا په ډول، AML په چټکۍ سره وده کوي او که چېرته سمه او پر وخت درملنه يې و نه شي، نو په اونۍ او مياشتو کې مرګونې تمامېدلی شي.

AML بېلابېل څېرمه ډولونه لري؛ او درملنه او وړاندوينه يې د بېلابېلو ډولونو له مخې له يو بل سره توپير لري. پينځه کلن پايښت په کې له 15–70% پېښو کې  او د بابېړون کچه هم په کې له 33–78% پورې ده, البته دا ټول د ناروغۍ په څېرمه ډول پورې اړه لري. په لومړي سر کې AML د [[کيميادرملنه|کيميادرملنې]] له مخې درملنه کېږي چې موخه په کې د اعراضو او علايمو کمېدنه او له مېنځه وړل دي. ناروغ ته اضافي کيميادرملنه او يا د هډمغز ټرانسپلانټ هم کېدای شي چې غوره درملنه کې وګڼل شي.  د حاد مايلوييډ ليوکېميا اړونده  جنېټيکي تازه څېړنو په پايله کې دا څرګنده شوې چې د يو ځانګړي ناروغ لپاره د کومو درملو درملنه اغېزمنه ده، همداراز دا څېړنه دا په ډاګه کوي چې د يوه ناروغ پايښت (ژوندی پاتې کېدل) تر څومره مودې پورې رسېدی شي.



== سرچينې ==
{{Reflist}}
