[[دوتنه:وزير فتح خان.jpg|thumb|250px|کیڼ|وزیر فتح خان]]
[[دوتنه:وزیر فتح خان.jpg|thumb|250px|کیڼ|وزیر فتح خان]]
'''وزير محمد فتح خان''' د [[سردار پاينده خان]] مشر زوى وو. [[شاه زمان خان|اعليحضرت شاه زمان]] دى د خپل لوى وزير په توگه وټاكه، خو دى يو چلباز سړى وو، د تېمورشاه زامن يې د پادشاهۍ په طمع استعمال كړل او خپلو کي يي  سره وروڼه وجنگول، چې په پايله كې د محمد زيو كورنۍ منځته راغله. فتح خان په ۱۷۹۶ ز كال كې ايران ته وتښتېد او هلته د شاه زمان له ورور محمود سره يو ځاى شو. شاه زمان چې يو نوميالى ټولواكمن او د ختيځ ناپليون وو، د خپل ورور محمود او نورو افغاني عناصرو په لاس، چې په سر كې يې وزير فتح خان وو، له واك نه گوښه كړاى شو. وزير فتح خان چې د ښوونځي په تاريخونو كې د وزير باتدبير په نامه پېژندل شوى وو، خو په رښتيا كې نه وزير فتح خان وزير باتدبير وو او نه هم [[امير دوست محمد خان]] امير كبير. د اعليحضرت شاه زمان د واكمنۍ په اړه ټول تاريخ ليكونكي او پخپله انگرېزان په دې اعتراف كوي، چې شاه زمان په يوازې ځان ، پرته له كومې بهرنۍ مرستې كولاى شواى چې په [[هندوستان]] كې د انگرېزانو مقابلې ته ورودانگې. خو له يوې خوا د انګرېزانو او ايران دسيسې وې او له بلې خوا دغه ستر ملي ځواك د خپلو داخلي مخالفانو لکه  ورور محمود، د پاينده خان زوى وزير فتح خان، ملا عاشق او نور باركزي او دراني سردارانو په لاس كمزورى شو. [[شاه محمود سدوزى]] په داخل کي د فتح خان او نورو سردارانو په مرسته او په بهر كې د [[ايران]] او انگليس په خوښه واك ته ورسېد، چې په پايله كې يې خپل ورور اعليحضرت شاه زمان ړوند كړ بيا يې بندي خانې ته واچاوه. شاه محمود سدوزى دويم ځل هم د فتح خان په مرسته واك ته ورسېد. وزير فتح خان په پاى كې له خپلې ډېرې چالاكۍ سره سره لومړى ړوند كړاى شو او بيا د شاه محمود سدوزي او د ده د زوى [[كامران]] له خوا ووژل شو.

==سرچينه==
* [[قدرت الله حداد فرهاد|قدرت الله حداد ( فرهاد )]]د افغان ملي تاريخ ، ۳۸۴ ، ۳۸۷ ، ۳۸۹ ، ۳۹۱-۳۹۳ ، ۳۹۶ مخونه . د ساپي د پښتو څېړنو او پراختيا مركز له خوا د ۱۳۸۳ لمريز كال چاپ .



[[وېشنيزه:د افغانستان نوميالي ]]
