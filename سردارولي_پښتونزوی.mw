[[File:Pashtunzoy.jpg|300px|thumb|‎سردارولي پښتون زوی]]
'''سردارولي پښتون زوی''' ([[انگرېزي ژبه|په انگرېزي]] :''Sardarwali Pashtonzoy'' ) [[افغان]] ليکوال، سياستوال او څېړونکی دئ چي له گڼو رسنيو سره د کار ترڅنگ، د ناهيد په نامه د خپرنيز ارگان بنسټگر دئ.
==مخينه== 
نوموړی په ۱۹۸۶ع کال د [[کندهار ولايت]] [[ارغسان ولسوالۍ|د ارغسان اولسوالۍ]] د تحسيلدار په کلا کي زېږېدلی او د همدې ځای اوسېدونکی دئ، چي د ملک موسي جان زوی، د صاحب خان لمسی، د اکبر خان کړوسی  او د فقار خان کوسی په خټه سدوزی،  پوپلزی پښتون دئ، ددوی کورنۍ د اعليحضرت تېمورشاه بابا په عصر کي [[کابل]] ته تللې وه، خو څرنگه چي په۱۸۴۲ع کال کي د سدوزو واکمني له منځه ولاړه، فقار خان ارغسان ته راغلی او دلته ئې پراخ کارېزونه او مځکي رانيولې، چي تر اوسه ئې کارېزونه د کار وړ او په افغانستان کي لومړنی کلی دئ چي ټول استوگن ئې سدوزی دي، په [[کندهار]] کي د سدوزو مشهوره هديره د همدغه سدوزو د کورنۍ ده.

==زده کړي==
لومړنۍ زده کړي ئې د [[پښين]] د کډوالۍ په اغزن چاپيريال کي کړي، منځنۍ زده کړه ئې د [[کندهار ولايت]] په افغان-ترک عالي ليسه کي  بشپړي کړي، په ۲۰۰۳ع کال کي له کمپيوټري زده کړو څخه په برياليتوب وتلی، خو لوړي زده کړي ئې تر اوسه نيمگړي پاته دي.

==دندي== 
له ۲۰۰۳-۲۰۰۷ع کال پوري ئې په بېلابېلو ښوونځيو کي د کمپيوټر ښوونه کړې، تر ۲۰۱۰ع کال پوري ئې خپله علمي پاڼه [[ناهيد]] چلول چي د اقتصادي اړتياوو له امله وځنډېده، په ځيني علمي موسساتو کي ئې وخت ناوخته دنده تر سره کړې، دا وخت د ليکوالۍ او څېړونو تر څنگ له ځينو کورنيو او نړيوالو رسنيو سره همکاري هم کوي.

==ليکوالي==
نوموړی د څېړني په اړه ښه استعداد لري، چي پخوانۍ ليکني ئې په [[نوښت]]، [[کندهار]] ، [[پغام]] [[انسان]] او نورو مجلو کي چاپ سوي دي، همدارنګه ئې پراخي ژباړي په بېلابېلو وېبپاڼو کي خپرې سوي دي.
لاندي ناچاپ څېړنې ئې کړي دي:
*۱-  شل ورک کندهاريان
*۲- ایا پوهېږې؟
*۳- د ارغسان لنډه تاريخچه
*۴- د افغان چارواکو خاطرې
*۵-په لوی [[کندهار]] کي درنې کورنۍ

[[وېشنيزه:پښتانه ليکوال]]
[[وېشنيزه:افغان لیکوالان]]
[[وېشنيزه:کندهار خلگ]]
