[[File:Pashtunzoy.jpg|300px|thumb|‎سردارولي پښتون زوی]]
'''سردارولي پښتون زوی''' ([[انگرېزي ژبه|په انگرېزي]] :''Sardarwali Pashtonzoy'' ) [[افغان]] ليکوال، او دافغانستان د معاصر تاريخ اماتور څېړونکی دی.

==مخينه== 
نوموړی په ۱۹۸۶ع کال د [[کندهار ولايت]] [[ارغسان ولسوالۍ|د ارغسان اولسوالۍ]] د تحسيلدار په کلا کي زېږېدلی او د همدې ځای اوسېدونکی دی. پښتون زوی د ملک موسي جان زوی، د صاحب خان لمسی، د اکبر خان کړوسی  او د فقار خان کوسی په خټه سدوزی،  پوپلزی پښتون دی، د دوی کورنۍ د اعليحضرت [[تېمور شاه دراني|تېمورشاه]] بابا په عصر کي [[کابل]] ته تللې وه، خو څرنگه چي په۱۸۴۲ع کال کي د سدوزو واکمني له منځه ولاړه، فقار خان ارغسان ته راغلی او دلته يې پراخ کارېزونه او مځکي رانيولې، چي تر اوسه يې کارېزونه د کار وړ او په افغانستان کي لومړنی کلی دی چي ټول استوگن يې سدوزی دي، په [[کندهار]] کي د سدوزو مشهوره هديره د همدغه سدوزو د کورنۍ ده.

==زده کړي==
پښتون زوی لومړنۍ زده کړي د کډوالۍ پر مهال د [[بلوچستان (پاکستان)|بلوڅستان]] د [[پشين ولسوالۍ|پښين]] په اولسوالۍ کي تر سره کړې، منځنۍ زده کړه يې د [[کندهار ولايت]] په افغان-ترک عالي ليسه کي  بشپړي کړي، په ۲۰۰۳ع کال کي له کمپيوټري زده کړو څخه په برياليتوب وتلی، خو لوړي زده کړي يې تر اوسه نيمگړي پاته دي.

==دندي== 
له ۲۰۰۳-۲۰۰۷ع کال پوري يې په بېلابېلو ښوونځيو کي د کمپيوټر ښوونه کړې، تر ۲۰۱۰ع کال پوري يې خپله علمي پاڼه [[ناهيد]] چلول چي د اقتصادي اړتياوو له امله وځنډېده، په ځيني علمي موسساتو کي يې وخت ناوخته دنده تر سره کړې، دا وخت د ليکوالۍ او څېړونو تر څنگ له ځينو کورنيو او نړيوالو رسنيو سره همکاري کوي.

==ليکوالي==
پښتون زوي په لسگونه تاريخي مقالې ليكلي، چي ځانگړي ا ثار يې په لاندې ډول دي.

*۱-  شل ورک کندهاريان
*۲- ایا پوهېږې؟
*۳- د ارغسان لنډه تاريخچه
*۴- د افغان چارواکو خاطرې
*۵-په لوی [[کندهار]] کي درنې کورنۍ
*۶-تاريخي يادښتونه
*۷-کندهار د انځور په ژبه

[[وېشنيزه:پښتانه ليکوال]]
[[وېشنيزه:افغان لیکوالان]]
[[وېشنيزه:د کندهار خلگ]]
