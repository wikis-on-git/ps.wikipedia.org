[[File:Pashtunzoy.jpg|300px|thumb|‎سردارولي پښتون زوی]]
'''سردارولي پښتون زوی''' ([[انگرېزي ژبه|په انگرېزي]] :''Sardarwali Pashtonzoy'' ) [[افغان]] ليکوال ، سياستوال او ژورناليست دئ چي له گڼو رسنيو سره د کار ترڅنگ ،د ناهيد په نامه د خپرنيز ارگان بنسټگر دی.
==مخينه== 
نوموړی په ۱۹۸۶ع کې د [[کندهار ولايت]] [[ارغسان ولسوالۍ|د ارغسان اولسوالۍ]] د تحسيلدار په کلا کې زېږېدلی او د همدې ځای اوسېدونکی دی، نوموړی د حاجي ملک موسي جان زوی، د صاحب خان لمسی، د اکبر خان کړوسی  او د فقار خان کوسی په خټه سدوزی،  پوپلزی پښتون دی، ددوی کورنۍ د اعليحضرت تېمورشاه بابا په عصر کي [[کابل]] ته تللې وه، خو څرنگه چې په۱۸۴۲ع کال کې د سدوزو واکمني له مينځه ولاړه، فقار خان ارغسان ته راغلی او دلته یې پراخ کارېزونه او مځکي رانيوې،  په [[کندهار]] کې د سدوزو مشهوره هديره د همدغه سدوزو د کورنۍ ده.

==زده کړي==
لومړنۍ زده کړې یې د [[پښين]] د کډوالۍ په اغزن چاپيريال کې کړي، منځنۍ زده کړه یې د [[کندهار ولايت]] په افغان-ترک عالي ليسه کي  بشپړې کړي، په ۲۰۰۳ع کال کې له کمپوټري زده کړو څخه په برياليتوب وتلی، خو لوړې زده کړې یې تر اوسه نيمگړې پاتې دي.

==دندي== 
له ۲۰۰۳- ۲۰۰۷ع کال پوري ئې په بېلابېلو ښوونځيو کي د کمپيوټر ښوونه کړې، تر ۲۰۱۰ع کال پوري ئې خپله علمي پاڼه ( ناهيد ) چلول چي د اقتصادي اړتيا له امله وڅنډېده، په ځيني علمي موسيساتو کي ئې وخت ناوخته دنده تر سره کړې، دا وخت د  [[پښتونخوا]] په پښين کي اوسي او  په ليکوالي چارو بوخت دی چي تر څنګ له ځينو کورنيو او نړيوالو رسنيو سره همکاري هم کوي.

==ليکوالي==
نوموړي د څېړني په اړه ښه استعداد لري ، چي ليکني ئې په نوښت ،[[کندهار]] او پغام مجلو کي په خپلو او مستعارو نومونو چاپ سوي دي،له [[اردو|اردو ژبي]] څخه ئې پراخي ژباړي په بېلابېلو وېبپاڼو کي خپرې سوي دي.
لاندي ناچاپ څېړنې ئې کړي دي:
*۱-  شل ورک کندهاريان
*۲- ایا پوهېږې؟
*۳- د ارغسان پوره تاريخچه
*۴- ټولوژنه ( د ليلا دښتي  په اړه د زندانیانو سره مرکې)
*۵-په لوی [[کندهار]] کی درنې کورنۍ

[[وېشنيزه:پښتانه ليکوال]]
