[[File:Pashtunzoy.jpg|300px|thumb|‎سردارولي پښتون زوی]]
'''سردارولي پښتون زوی''' ([[انگرېزي ژبه|په انگرېزي]] :''Sardarwali Pashtonzoy'' ) [[افغان]] ليکوال، سياستوال او څېړونکی دئ چي له گڼو رسنيو سره د کار ترڅنگ، د ناهيد په نامه د خپرنيز ارگان بنسټگر دئ.
==مخينه== 
نوموړی په ۱۹۸۶ع کي د [[کندهار ولايت]] [[ارغسان ولسوالۍ|د ارغسان اولسوالۍ]] د تحسيلدار په کلا کي زېږېدلی او د همدې ځای اوسېدونکی دئ، چي د حاجي ملک موسي جان زوی، د صاحب خان لمسی، د اکبر خان کړوسی  او د فقار خان کوسی په خټه سدوزی،  پوپلزی پښتون دئ، ددوی کورنۍ د اعليحضرت تېمورشاه بابا په عصر کي [[کابل]] ته تللې وه، خو څرنگه چي په۱۸۴۲ع کال کي د سدوزو واکمني له مينځه ولاړه، فقار خان ارغسان ته راغلی او دلته ئې پراخ کارېزونه او مځکي رانيولې، چي تر اوسه ئې کارېزونه د کار وړ او په افغانستان کي لومړنی کلی دئ چي ټول استوګن ئې سدوزي دي، په [[کندهار]] کي د سدوزو مشهوره هديره د همدغه سدوزو د کورنۍ ده.

==زده کړي==
لومړنۍ زده کړې ئې د [[پښين]] د کډوالۍ په اغزن چاپيريال کي کړي، منځنۍ زده کړه ئې د [[کندهار ولايت]] په افغان-ترک عالي ليسه کي  بشپړي کړي، په ۲۰۰۳ع کال کي له کمپيوټري زده کړو څخه په برياليتوب وتلی، خو لوړي زده کړي ئې تر اوسه نيمگړي پاته دي.

==دندي== 
له ۲۰۰۳-۲۰۰۷ع کال پوري ئې په بېلابېلو ښوونځيو کي د کمپيوټر ښوونه کړې، تر ۲۰۱۰ع کال پوري ئې خپله علمي پاڼه ( ناهيد ) چلول چي د اقتصادي اړتيا له امله وڅنډېده، په ځيني علمي موسيساتو کي ئې وخت ناوخته دنده تر سره کړې، دا وخت د  [[پښتونخوا]] په پښين کي اوسي او  د ليکوالي چارو بوخت دی چي تر څنګ له ځينو کورنيو او نړيوالو رسنيو سره همکاري هم کوي.
بايد وويل سي چي دده څېړنه ښايي په ځوان کهول کي نوي وي، ځکه چي په دوني کشرتوب کي د ځېړني په اغزنه لار کي تګ اسانه خبره نه ده.

==ليکوالي==
نوموړي د څېړني په اړه ښه استعداد لري ، چي ليکني ئې په نوښت ،[[کندهار]] او پغام مجلو کي په خپلو او مستعارو نومونو چاپ سوي دي،له [[اردو|اردو ژبي]] څخه ئې پراخي ژباړي په بېلابېلو وېبپاڼو کي خپرې سوي دي.
لاندي ناچاپ څېړنې ئې کړي دي:
*۱-  شل ورک کندهاريان
*۲- ایا پوهېږې؟
*۳- د ارغسان پوره تاريخچه
*۴- ټولوژنه ( د ليلا دښتي  په اړه د زندانیانو سره مرکې)
*۵-په لوی [[کندهار]] کی درنې کورنۍ

[[وېشنيزه:پښتانه ليکوال]]
