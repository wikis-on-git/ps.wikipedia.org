'''ليکوال''' يا ليکواله داسې يوه وگړي (وگړې) ته ويل کېږي چې ادبي نثر يانې [[لنډه کيسه|لنډې کيسې]]، [[داستان]]، [[ناول]]، [[رومان]]، نندارمې او نورې هنري پنځونې وکړې او کړې يې وي. په [[پښتو ژبه]] کې هغو کسانو ته، چې په بېلابېلو پوهنو کې پوهنيزې څېړنې کوي او بيا يې د کتاب په بڼه چاپوي، هم د ليکوال ويي کارول کېږي. مانا دا چې که چيري کوم وگړي پوهنیزې څېړنې کړې وې يا يي هنري نثر يا په بله وينا داستاني اثار ليکلي وي، د ليکوال په نامه یادېږي.  

مطلق داسې هم نه ده چې هر ليکوال دې هرو مرو مسلکي او کسبي وي. زموږ په [[هېواد]] [[افغانستان]] کې هم داسې ليکوال ډېر دي چې د ليکوالۍ په څانگه کې يې مسلکي زده کړې نه دي کړې، خو د خپل ځاني لوست او د ليکوالۍ د استعداد د درلودلو په پايله کې يې ډېر ښه اثار ليکلي او ډېرې ښې څېړنې يې کړې دي. لکه پوهاند [[عبدالحی حبيبي]]، پوهاند [[عبدالشکور رشاد]]، استاد [[عبدالروف بېنوا]]، د اکاډميسين کانديد [[محمد انور نوميالی]]، پوهاند [[صديق الله رښتين]]، پوهاند دوکتور [[مجاور احمد زيار]]، [[حبيب الله رفيع]] او گڼ شمېر نور.   

د نړۍ په گڼ شمېر هېوادو کې داسې ليکوال تېر شوي او شته چې د ليکوالۍ په څانگه کې يې هېڅ کومې مسلکي زده کړې نه دي کړې، خو داسې هنري اثار يې پنځولي چې په ټوله نړۍ کې نامتو شوي او د ليکوال نوم يې تلپاتې کړی دی. د ساري په توگه د روسيې ستر ليکوال [[لېو نيكولايوويچ تولستوى]]، [[فيودور ميخايلوويچ داستاېفسکي|فیودور داستایفسکي]]، ستر امريکايي ليکوال [[تيودور درايزر]] او گڼ شمېر نور د همدغو اماتورو ليکوالو له شمېر څخه دي.  

  

ماهر ليکوال د ژبې په کارولو سره انځورونه او نظريات څرگندوي. د يوه ليکوال اثر ډېری مهال د هغه د کلتوري او ټولنيزو تجربو او ژوندپېښو نه اغېزمن شوی وي. همدا راز ليکوال د ټولنې د وگړيو په ژبه د خپلې ټولنې د څرگندو او ناڅرگندو حقايقو بيان د قلم په مرسته ترسره کوي، خو په دې چاره کې په هنري ډول د ژبې د کلماتو پېيل يو هنري اثر رامېنځ ته کوي.  

==دا هم وگورۍ==
*[[پنځوونکی ليکوال]]
*[[د ليکوالو لړليک]]
*[[د ښځينه ليکوالو لړليک]]
*[[ادبي ځېل]]
*[[درملگر ليکوال]]
*[[کسبي ليکوالي]]
*[[د ډرامې ليکوال]]
*[[تخنيکي ليکوال]]
*[[د وېبپاڼو ليکوال]]
*[[ليکنه]]

==سرچينې==

{{Reflist}}

==باندنۍ تړنې==
* [http://cv4me.webs.com/apps/blog/show/4337997-how-to-become-a-freelance-writer  د ليکوالو لپاره د مشهورو منابعو لړليکونه]
* [http://www.creativenonfiction.org/thejournal/articles/issue38/stunt_writing_guide.html د ليکنې لارښود]

[[وېشنيزه:کسبي ليکوالي]]
