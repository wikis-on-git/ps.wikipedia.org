'''ليکوال''' يا ليکواله داسې يو وگړي/وگړې ته ويل کېږي چې د ادبي نثرونو او نظمونو تر څنگ، [[لنډه کيسه|لنډې کيسې]]، داستانونه، نندارمې، شعرونه، ليکنې او هنري پنځونې تخليق کړي. په [[پښتو ژبه]] کې هغو کسانو ته، چې بېلابېلې پوهنيزې څېړنې کوي او بيا يې د کتاب په بڼه چاپوي، هم د ليکوال ويي کارول کېږي.  

ماهر ليکوال د ژبې په کارولو سره انځورونه او نظريات څرگندوي. د يوه ليکوال اثر ډېری مهال د هغه د کلتوري او ټولنيزو تجربو او ژوندپېښو نه اغېزمن شوی وي. همدا راز ليکوال د ټولنې د وگړيو په ژبه د خپلې ټولنې د څرگندو او ناڅرگندو حقايقو بيان د قلم په مرسته ترسره کوي، خو په دې چاره کې په هنري ډول د ژبې د کلماتو پېيل يو هنري اثر رامېنځ ته کوي.

په پراخ تعريف کې يو ليکوال يا ليکواله هر هغه چا ته ويل کېږي چې ليکني اثار پنځوي، په ځانگړي توگه هر هغه څوک چې په کسبي ډول ليکنې کوي، خو مطلق داسې هم نه ده چې هر ليکوال دې هرو مرو مسلکي او کسبي وي. د نړۍ په گڼ شمېر هېوادو کې داسې ليکوال تېر شوي او شته چې د ليکوالۍ په څانگه کې يې هېڅ کومې مسلکي زده کړې نه دي کړې، خو داسې هنري اثار يې پنځولي چې په ټوله نړۍ کې نامتو شوي او د ليکوال نوم يې تلپاتې کړی دی. د ساري په توگه د روسيې ستر ليکوال [[لېف نيکولاېويچ تولستوی]]، [فيودور ميخايلوويچ داستاېفسکي]]، ستر امريکايي ليکوال [[تيودور درايزر]] او گڼ شمېر نور له همدغو اماتورو ليکوالو له شمېر څخه دي. 

==دا هم وگورۍ==
*[[پنځوونکی ليکوال]]
*[[د ليکوالو لړليک]]
*[[د ښځينه ليکوالو لړليک]]
*[[ادبي ځېل]]
*[[درملگر ليکوال]]
*[[کسبي ليکوالي]]
*[[د ډرامې ليکوال]]
*[[تخنيکي ليکوال]]
*[[د وېبپاڼو ليکوال]]
*[[ليکنه]]

==سرچينې==

{{Reflist}}

==باندنۍ تړنې==
* [http://cv4me.webs.com/apps/blog/show/4337997-how-to-become-a-freelance-writer  د ليکوالو لپاره د مشهورو منابعو لړليکونه]
* [http://www.creativenonfiction.org/thejournal/articles/issue38/stunt_writing_guide.html د ليکنې لارښود]

[[وېشنيزه:کسبي ليکوالي]]
