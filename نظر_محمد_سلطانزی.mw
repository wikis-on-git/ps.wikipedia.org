'''پوهنوال ډاکترنظرمحمد سلطانزی ځدراڼ''' د خدای بښلي الحاج ډګروال الله دادخان سلطانزی ځدراڼ زوی په هډ پښتون افغان په  ١٠ /١/١٩٤٤ ز کال دپکتيا ولايت دځدراڼومېزای ټـبر په يوه دينداره اوروڼ انده  کورنۍ کې زيږيدلی دئ. 


== زده کړې ==
ده په ١٩٥٠ م کال کې خپلې لومړنۍ زده کړې درحمان باباپه ليسه کې پيل اوپه ١٩٦١ م کال کې په اعلې درجه سرته رسولې دي. هغه په ١٩٦٢ ز کال کې دلوړو زده کړې لپاره لوديز المان ته ولاړ . 
  
په ١٩٦٥ز کال کې يې د فرانکفورت په پوهنتون کې دعمومي فزيک په زده کړه پيل وکړاود ١٩٦٦ ز کال وروسته يې دبرلين په ازاد پوهنتون کې (Free University of Berlin) خپلې زده کړې ته دوام ورکړ. 
سلطانزی ، په ١٩٧٠ز کال کې دتجربوي فزيک په څانګه کې د ديپلوم په اخيستلوبریالی شو.  هغه د١٩٧١ زکال څخه تر ١٩٧٦ ز کال پورې دجرمني بوخوم پوهنتون ،د فزيک په دیپا رتمنت کې د يوه علمي غړي په صفت په څيړنوبوخت وو او په نوموړې موده کې دهستوي فزيک په څانګه کې دډاکتری په اخيستلو بریالی شو.

هغه په ١٩٧٧ ز کال کې دطب په څانګه کې په لوړوزده کړې پيل وکړ

== دندې ==
پوهنوال ډاکترنظرمحمد سلطانزی ځدراڼ په څنګ کې يې دعلمي غړي اوښوونکي  په توګه د بوخوم پوهنتون د طب پوهنځۍ فيزيولوژي په ديپارمنت کې رسمي دنده تر سره کوله.
سلطانزی د١٩٨٠ م کال څخه تر ١٩٨٦ م کال پورې دکابل پوهنتون د طبيعي علوموپوهنځی دفزيک په ديپارتمنت کې داستاد په توګه کارکاوه او وروسته دافغانستان داتوم انرژۍ دڅانګې مسئول مشر وټاکل شو.  هغه د١٩٨٦ ز کال په اکټوبر مياشت کې د اټومي انرژۍ نړيوال سازمان (IAEA) په عمومي کنفرانس کې دبرخې اخيستلو په موخه داتریش هيواد ته ولاړ. 
په ١٩٨٦ ز کال کې د يوه وتلي افغان ، او ولس پالونکي ساینس پوه په توګه په افغانستان باندې دروسانو ديرغل اودافغان کمونیستي چارواکو سره د ډير کلک مخالفت درلودلوله کبله په اتريش کې سياسي پناه غوښتنې ته اړ شو او خپل هيوا دته بیرته راستو ن نه شو. 
سلطانزی د ١٩٨٩ز کال څخه تر٢٠٠٠ ز کال پورې داتریش هیواد د ويانا ښار لاينڅ په روغتون کې، او    ٢٠٠١         ز کال څخه راپدې خوادالمان بایرن ایالت په يوه روغتون کې، د طبي فزيک پوه اوهستوي طب متخصص په صفت د راديو تېراپي(Radiation Therapy)  په څانګه  کې په کار بوخت دئ.
سلطانزی درې زامن اودوه لوڼه لري . مشرزوی یې ډاکتر غازي محمد درادیولوژي څانګې متخصص ډاکتردی . دویم زوی یې نظیرمحمداودرېیم زوی یې  وحید نومیږي چې په لوړوزده کړوبخت دي .

== لیکل شوي علمي کتابونه ==

۱- دوینې سرطان درملنه ، پيژندنه اومخنیوی ،  2009 زکال ، جرمني 

۲-  سرطان اودچاپېریال رادیواکــټـیـویتي ، 2008   زکال ، جرمني  

۳- داولتراسونډ طبي کارول ، 2007   زکال ، جرمني  

۴- دالبرت اینشټاین نسبي تیوري 2006    زکال ، جرمني 

۵- داټوم فزیک اساسات ، لکچرنوټ ، 1985   زکال ¸ساینس پوهنځی ، کابل پوهنتون    

۶-  دالکترونیک اساسات ، لکچرنوټ ، 1984   زکال ، ساینس پوهنځی ، کابل پوهنتون  

۸- دلمرانرژي پروژه (Solar collector)   ، 1982-1986  

۹- داکسریزفلوریسینس (X-ray fluorescence )  کړنلارې په مرسته دهیوادمعدني ډ بروپيژند نه اواتحلیل 

 ، کابل پوهنتون   ،   1983، ساینس پوهنځی ،  کابل پوهنتون 
     
۱۰- دکوبالټ شپيته رادیوتیراپي دستګاه therapy equipment   Cobalt-60 ، لکچرنوټ 1984 ، 

 کابل پوهنتون   

۱۱- الکتروفیزیولوژي ، 1985 ، لکچرنوټ ،  طب پوهنځی ، کابل پوهنتون 
 

== خپورشوي  علمي اثاراومقالې ==
 
۱- په هیوادکې داټومي پاتې شونوخبرتیا ، دلراوبر اوبینوا، ویبپاڼه   2008   زکال 

۲- اټومي بمونه اومذهبي نومونه ، دلراوبر اوبینوا، ویبپاڼه     2008   زکال

۳- دچرنوبیل هستوی پیښې شل کل تلین ، دلراوبر اوبینوا، ویبپاڼه     2006   زکال

۴- دسږکال فزیک نوبل جایزه جاپاني فزیکپوهانوته ورکړه شوه ، دلراوبر اوبینوا، ویبپاڼه   2008   زکال

۵- دکیهان (Universe) مصنوعي پیدايښت تجربه وځنډیده، دلراوبر ا، وبینواویبپاڼه   2008   زکال

۶-  دسرطاني ناروغيودپېژندنې کلینیکي فرمول(TNM) ، دلراوبر اوبینوا، ویبپاڼه   2008   زکال

۷- هېماتولوژ ي ( دداخله طب لکچرنوټ :  دلراوبر اوبینوا، ویبپاڼه   2008   زکال

۸ - د اتوم بم د ٦٣ تلین غميزې په یاد ، دلراوبر اوبینواویبپاڼه   2008   زکال

۹- دمسلمان پښتون اواتوم بم کارپوه عبدالقدیرلنډه پېژندنه ، دلراوبر اوبینوا، ویبپاڼه   2008   زکال

۱۰- دگاونډ يوهیوادونوهستوي ازموینې ، دلراوبر اوبینوا، ویبپاڼه   2008   زکال

۱۱- دپښتوژبې يوملي تلويزيون ته اړتيا ، دلراوبر اوبینوا، ویبپاڼه   2007   زکال

۱۲- دنــــــــړۍ لومــــړی اتـــــومي بــــــــــم   ،  دلراوبر اوبینوا، ویبپاڼه   2007   زکال

۱۳- د پولونيم زهراودروسي جا سوس مړينه ، دلراوبر اوبینوا، ویبپاڼه   2006   زکال 

۱۴- د اتوم انرژي بنسټيزفرمول ، دلراوبر اوبینواویبپاڼه   2006   زکال

۱۵- پښتانه او دد پښتو ژبي غميزه ، دلراوبر اوبینوا، ویبپاڼه   2005   زکال

۱۶- په کابل کې بايد دپښتوژبې پوهنتون جوړشي ، دلراوبر اوبینوا، ویبپاڼه   2005   زکال

۱۷- د طبيعي وړانگوسرچينې ، دلراوبر اوبینوا، ویبپاڼه   2008   زکال

۱۸- طبيعي راديواکتيو يتي ، دټول افغان ویبپاڼه ،  2007   زکال 

۱۹- دافعانستان داتوم انرژۍ پـيښليک ، دټول افغان ویبپاڼه ،  2006   زکال

== سرچينې ==
[http://www.benawa.com/kandahar/fullstory.php?id=25087 د بېنوا پاڼه]
