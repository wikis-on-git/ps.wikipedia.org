[[دوتنه:Sultanzai.png|کيڼ|250px|بټنوک|نظر محمد سلطانزی ځدراڼ]]
'''پوهنوال ډاکتر نظر محمد سلطانزی ځدراڼ''' ''(په انگرېزي: Nazar Muhammad Sultanzai Zadran)'' (زوکړه ۱۳۲۳ لېږديز لمريز [[کال]] د [[پکتيا ولايت]]) د [[افغانستان]] يو پښتو ژبی [[ليکوال]] او څېړونکی دی. 

== مخينه ==
پوهنوال ډاکتر نظر محمد سلطانزی ځدراڼ د خدای بښلي الحاج ډگروال الله داد خان سلطانزی ځدراڼ زوی، په هډ پښتون افغان په ۱۳۲۳ ل ل (۱۹۴۴ زېږديز) کال کې د ځدراڼو مېزای ټـبر په يوه دينداره او روښانده کورنۍ کې زيږيدلی دی. هغه په ١٩٥٠ ز کال کې خپلې لومړنۍ زده کړې په [[رحمان بابا]] لېسه کې پيل او په ١٩٦١ ز کال کې په لوړه درجه سر ته ورسولې. نوموړی په ١٩٦٢ ز کال کې د لوړو زده کړې لپاره لوېديځ المان ته ولاړ. 
  
په ١٩٦٥ ز کال کې يې د [[فرانکفورت]] په [[پوهنتون]] کې د عمومي فزيک په زده کړه پيل وکړ او تر ١٩٦٦ ز کال وروسته يې د [[برلين]] په ازاد پوهنتون کې (Free University of Berlin) خپلې زده کړې ته دوام ورکړ. سلطانزی په ١٩٧٠ ز کال کې د تجربوي فزيک په څانگه کې د ديپلوم په اخيستلو بريالی شو.  هغه د ١٩٧١ ز کال څخه تر ١٩٧٦ ز کال پورې د [[جرمني]] بوخوم پوهنتون د فزيک په ديپارتمنت کې د يوه علمي غړي په توگه په څيړنو بوخت وو چې په پایله کې د هستوي فزيک په څانگه کې د ډاکترۍ په اخيستلو بريالی شو. نظر محمد سلطانزی ځدراڼ په ١٩٧٧ ز کال کې د طب په څانگه کې په لوړو زده کړو پيل وکړ. 

== دندې ==
پوهنوال ډاکتر نظر محمد سلطانزی ځدراڼ ددې تر څنگ د بوخوم پوهنتون د طب پوهنځي د فيزيولوژۍ په ديپارتمنت کې د علمي غړي او ښوونکي په توگه رسمي دنده تر سره کوله.

سلطانزی له ١٩٨٠ ز کال څخه تر ١٩٨٦ ز کال پورې د [[کابل پوهنتون]] د طبيعي علومو پوهنځي د فزيک په ديپارتمنت کې د استاد په توگه کار کاوه. وروسته د افغانستان د اتوم انرژۍ د څانگې مسئول مشر وټاکل شو. هغه د ١٩٨٦ ز کال په اکټوبر مياشت کې د اټومي انرژۍ نړيوال سازمان (IAEA) په عمومي کنفرانس کې د برخې اخيستو په موخه د [[اتریش]] [[هېواد]] ته ولاړ. 
 
په ١٩٨٦ ز کال کې د يوه وتلي افغان او ولس پالونکي ساینس پوه په توگه په افغانستان باندې د روسانو د يرغل او له افغان کمونيستي چارواکو سره د مخالفت درلودلو له کبله يې په اتريش کې سياسي پناه وغوښته او خپل هيواد ته بیرته راستو ن نه شو.  

سلطانزی له ١٩٨٩ ز کال څخه تر ٢٠٠٠ ز کال پورې د اتریش هېواد د [[ويانا]] ښار لاينڅ په روغتون کې، او له ٢٠٠١ ز کال څخه راهيسې د المان بایرن ایالت په يوه روغتون کې، د طبي فزيکپوه او هستوي طب څانگپوه (متخصص) په توگه د راديو تېراپي (Radiation Therapy) په څانگه کې په کار بوخت دی. 

سلطانزی درې زامن او دوه لوڼې لري. مشر زوی یې ډاکتر غازي محمد د رادیولوژۍ څانگې متخصص ډاکتر دی. دویم زوی یې نظیر محمد او درېیم زوی یې وحید نومېږي چې په لوړو زده کړو بوخت دي.

== چاپ شوي آثار ==
# د وينې سرطان درملنه، پېژندنه او مخنيوی، د ۲۰۰۹ ز کال جرمني چاپ.  
# سرطان او د چاپېرېال راديواکــټـيـويتي، د ۲۰۰۸ ز کال جرمني چاپ.  
# د اولترا ساونډ طبي کارول، د ۲۰۰۷ ز کال جرمني چاپ.   
# د البرت اېنشټاين نسبي تيوري، د ۲۰۰۶ ز کال جرمني چاپ.  
# د اټوم فېزيک اساسات، لکچرنوټ، د [[کابل پوهنتون]] د ساينس پوهنځی له خوا د ۱۹۸۵ ز کال چاپ.      
# د الکترونېک اساسات، لکچرنوټ، د کابل پوهنتون د ساينس پوهنځی له خوا د ۱۹۸۴ ز کال چاپ.   
# د لمر انرژي پروژه (Solar collector)   ، ۱۹۸۲-۱۹۸۶  
# د اکس ريزفلوريسېنس (X-ray fluorescence )  کړنلارې په مرسته د هېواد معدني ډبرو پېژندنه او تحليل، کابل پوهنتون، ۱۹۸۳، ساينس پوهنځی. 
# د کوبالټ شپيته راديوتيراپي دستگاه therapy equipment   Cobalt-60 ، لېکچرنوټ ۱۹۸۴، کابل پوهنتون   
# الکتروفيزيولوژي ۱۹۸۵ ، لېکچرنوټ،  طب پوهنځی ، کابل پوهنتون.  
==په برېښنايي رسنيو کې جپرې شوې ليکنې== 
# په هېواد کې د اټومي پاتې شونو خبرتیا، د لر او بر او بینوا، ویبپاڼه، ۲۰۰۸ ز کال.  
# اټومي بمونه او مذهبي نومونه، د لر او بر او بینوا ویبپاڼې، ۲۰۰۸ ز کال. 
# د چرنوبیل هستوی پیښې شل کلن تلین، د لر او بر او بینوا ویبپاڼې، ۲۰۰۶ ز کال. 
# د سږکال فزیک [[نوبل جایزه]] جاپاني فزیکپوهانو ته ورکړ شوه، د لر او بر او بینوا ویبپاڼې، ۲۰۰۸   ز کال. 
# د کیهان (Universe) مصنوعي پیدايښت تجربه وځنډیده، د لر او بر او بینوا ویبپاڼې، ۲۰۰۸ ز کال. 
# د سرطاني ناروغيو د پېژندنې کلینیکي فرمول(TNM)، د لر او بر او بینوا ویبپاڼې، ۲۰۰۸ زکال. 
# هېماتولوژي (د داخله طب لکچرنوټ، د لر او بر او بینوا ویبپاڼې، ۲۰۰۸ ز کال. 
# د اتوم بم د ٦٣ تلین غميزې په یاد، د لر او بر او بینوا ویبپاڼې، ۲۰۰۸ ز کال. 
# د مسلمان پښتون او اتوم بم کارپوه عبدالقدیر لنډه پېژندنه، د لر او بر او بینوا ویبپاڼې، ۲۰۰۸   ز کال. 
# د گاونډيو هېوادو هستوي ازموینې، د لر او بر او بینوا ویبپاڼې، ۲۰۰۸ ز کال. 
# د پښتو ژبې يو ملي تلويزيون ته اړتيا، د لر او بر او بینوا ویبپاڼې، ۲۰۰۷ ز کال. 
# د نړۍ لومړی اتومي بم، د لر او بر او بینوا ویبپاڼه ۲۰۰۷ ز کال. 
# د پولونيم زهراودروسي جا سوس مړينه ، دلراوبر اوبینوا، ویبپاڼه   ۲۰۰۶   زکال 
# د اتوم انرژي بنسټيزفرمول ، دلراوبر اوبینواویبپاڼه   ۲۰۰۶   زکال
# پښتانه او دد پښتو ژبي غميزه ، دلراوبر اوبینوا، ویبپاڼه   ۲۰۰۵   زکال
# په کابل کې بايد دپښتوژبې پوهنتون جوړشي ، دلراوبر اوبینوا، ویبپاڼه   ۲۰۰۵   زکال
# د طبيعي وړانگوسرچينې ، دلراوبر اوبینوا، ویبپاڼه   ۲۰۰۸   زکال
# طبيعي راديواکتيو يتي ، دټول افغان ویبپاڼه ،  ۲۰۰۷   زکال 
# دافعانستان داتوم انرژۍ پـيښليک ، دټول افغان ویبپاڼه ،  ۲۰۰۶   زکال

== سرچينې ==
[http://www.benawa.com/kandahar/fullstory.php?id=25087 د بېنوا پاڼه]

[[وېشنيزه:پښتانه ليکوال]]
[[وېشنيزه:افغانان]]
