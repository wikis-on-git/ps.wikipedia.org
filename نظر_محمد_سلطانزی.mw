[[دوتنه:Sultanzai.png|کيڼ|250px|بټنوک|نظر محمد سلطانزی ځدراڼ]]
'''پوهنوال ډاکتر نظر محمد سلطانزی ځدراڼ''' ''(په انگرېزي: Nazar Muhammad Sultanzai Zadran)'' (زوکړه ۱۳۲۳ لېږديز لمريز [[کال]] د [[پکتيا ولايت]]) د [[افغانستان]] يو پښتو ژبی [[ليکوال]] او څېړونکی دی. 

== مخينه ==
پوهنوال ډاکتر نظر محمد سلطانزی ځدراڼ د خدای بښلي الحاج ډگروال الله داد خان سلطانزی ځدراڼ زوی، په هډ پښتون افغان په ۱۳۲۳ ل ل (۱۹۴۴ زېږديز) کال کې د ځدراڼو مېزای ټـبر په يوه دينداره او روښانده کورنۍ کې زيږيدلی دی. هغه په ١٩٥٠ ز کال کې خپلې لومړنۍ زده کړې په [[رحمان بابا]] لېسه کې پيل او په ١٩٦١ ز کال کې په لوړه درجه سر ته ورسولې. نوموړی په ١٩٦٢ ز کال کې د لوړو زده کړې لپاره لوېديځ المان ته ولاړ. 
  
په ١٩٦٥ ز کال کې يې د [[فرانکفورت]] په [[پوهنتون]] کې د عمومي فزيک په زده کړه پيل وکړ او تر ١٩٦٦ ز کال وروسته يې د [[برلين]] په ازاد پوهنتون کې (Free University of Berlin) خپلې زده کړې ته دوام ورکړ. سلطانزی په ١٩٧٠ ز کال کې د تجربوي فزيک په څانگه کې د ديپلوم په اخيستلو بريالی شو.  هغه د ١٩٧١ ز کال څخه تر ١٩٧٦ ز کال پورې د [[جرمني]] بوخوم پوهنتون د فزيک په ديپارتمنت کې د يوه علمي غړي په توگه په څيړنو بوخت وو چې په پایله کې د هستوي فزيک په څانگه کې د ډاکترۍ په اخيستلو بريالی شو. نظر محمد سلطانزی ځدراڼ په ١٩٧٧ ز کال کې د طب په څانگه کې په لوړو زده کړو پيل وکړ. 

== دندې ==
پوهنوال ډاکترنظرمحمد سلطانزی ځدراڼ په څنگ کې يې دعلمي غړي اوښوونکي  په توگه د بوخوم پوهنتون د طب پوهنځۍ فيزيولوژي په ديپارمنت کې رسمي دنده تر سره کوله.
سلطانزی د١٩٨٠ م کال څخه تر ١٩٨٦ م کال پورې دکابل پوهنتون د طبيعي علوموپوهنځی دفزيک په ديپارتمنت کې داستاد په توگه کارکاوه او وروسته دافغانستان داتوم انرژۍ دڅانگې مسئول مشر وټاکل شو.  هغه د١٩٨٦ ز کال په اکټوبر مياشت کې د اټومي انرژۍ نړيوال سازمان (IAEA) په عمومي کنفرانس کې دبرخې اخيستلو په موخه داتریش هيواد ته ولاړ. 
په ١٩٨٦ ز کال کې د يوه وتلي افغان ، او ولس پالونکي ساینس پوه په توگه په افغانستان باندې دروسانو ديرغل اودافغان کمونيستي چارواکو سره د ډير کلک مخالفت درلودلوله کبله په اتريش کې سياسي پناه غوښتنې ته اړ شو او خپل هيوا دته بیرته راستو ن نه شو. 
سلطانزی د ١٩٨٩ز کال څخه تر٢٠٠٠ ز کال پورې داتریش هیواد د ويانا ښار لاينڅ په روغتون کې، او    ٢٠٠١ ز کال څخه راپدې خوادالمان بایرن ایالت په يوه روغتون کې، د طبي فزيک پوه اوهستوي طب متخصص په صفت د راديو تېراپي(Radiation Therapy)  په څانگه  کې په کار بوخت دئ.
سلطانزی درې زامن اودوه لوڼه لري . مشرزوی یې ډاکتر غازي محمد درادیولوژي څانگې متخصص ډاکتردی . دویم زوی یې نظیرمحمداودرېیم زوی یې  وحید نومیږي چې په لوړوزده کړوبخت دي .

== چاپ شوي آثار ==
# د وينې سرطان درملنه ، پيژندنه اومخنيوی،  ۲۰۰۹ ز کال ، جرمني 
# سرطان او د چاپېرېال راديواکــټـيـويتي، ۲۰۰۸   ز کال ، جرمني  
# د اولترا ساونډ طبي کارول، ۲۰۰۷   ز کال ، جرمني  
# د البرت اېنشټاين نسبي تيوري ۲۰۰۶    ز کال ، جرمني 
# د اټوم فېزيک اساسات ، لکچرنوټ، ۱۹۸۵   ز کال ¸ساينس پوهنځی ، کابل پوهنتون    
# د الکترونېک اساسات ، لکچرنوټ، ۱۹۸۴   زکال ، ساینس پوهنځی ، کابل پوهنتون  
# د لمرانرژي پروژه (Solar collector)   ، ۱۹۸۲-۱۹۸۶  
# د اکس ريزفلوريسېنس (X-ray fluorescence )  کړنلارې په مرسته دهېواد معدني ډبرو پېژندنه او تحليل، کابل پوهنتون، ۱۹۸۳، ساينس پوهنځی،  کابل پوهنتون 
# د کوبالټ شپيته راديوتيراپي دستگاه therapy equipment   Cobalt-60 ، لېکچرنوټ ۱۹۸۴، کابل پوهنتون   
# الکتروفيزيولوژي ۱۹۸۵ ، لېکچرنوټ،  طب پوهنځی ، کابل پوهنتون

== خپاره شوي  علمي اثاراو مقالې ==
# په هیوادکې داټومي پاتې شونوخبرتیا ، دلراوبر اوبینوا، ویبپاڼه   ۲۰۰۸   زکال 
# اټومي بمونه اومذهبي نومونه ، دلراوبر اوبینوا، ویبپاڼه     ۲۰۰۸   زکال
# دچرنوبیل هستوی پیښې شل کل تلین ، دلراوبر اوبینوا، ویبپاڼه     ۲۰۰۶   زکال
# دسږکال فزیک نوبل جایزه جاپاني فزیکپوهانوته ورکړه شوه ، دلراوبر اوبینوا، ویبپاڼه   ۲۰۰۸   زکال
# دکیهان (Universe) مصنوعي پیدايښت تجربه وځنډیده، دلراوبر ا، وبینواویبپاڼه   ۲۰۰۸   زکال
# دسرطاني ناروغيودپېژندنې کلینیکي فرمول(TNM) ، دلراوبر اوبینوا، ویبپاڼه   ۲۰۰۸   زکال
# هېماتولوژ ي ( دداخله طب لکچرنوټ :  دلراوبر اوبینوا، ویبپاڼه   ۲۰۰۸   زکال
# د اتوم بم د ٦٣ تلین غميزې په یاد ، دلراوبر اوبینواویبپاڼه   ۲۰۰۸   زکال
# دمسلمان پښتون اواتوم بم کارپوه عبدالقدیرلنډه پېژندنه ، دلراوبر اوبینوا، ویبپاڼه   ۲۰۰۸   زکال
# دگاونډ يوهیوادونوهستوي ازموینې ، دلراوبر اوبینوا، ویبپاڼه   ۲۰۰۸   زکال
# دپښتوژبې يوملي تلويزيون ته اړتيا ، دلراوبر اوبینوا، ویبپاڼه   ۲۰۰۷   زکال
# دنړۍ لومړی اتومي بم، د لراوبر او بینوا ویبپاڼه   ۲۰۰۷   زکال
# د پولونيم زهراودروسي جا سوس مړينه ، دلراوبر اوبینوا، ویبپاڼه   ۲۰۰۶   زکال 
# د اتوم انرژي بنسټيزفرمول ، دلراوبر اوبینواویبپاڼه   ۲۰۰۶   زکال
# پښتانه او دد پښتو ژبي غميزه ، دلراوبر اوبینوا، ویبپاڼه   ۲۰۰۵   زکال
# په کابل کې بايد دپښتوژبې پوهنتون جوړشي ، دلراوبر اوبینوا، ویبپاڼه   ۲۰۰۵   زکال
# د طبيعي وړانگوسرچينې ، دلراوبر اوبینوا، ویبپاڼه   ۲۰۰۸   زکال
# طبيعي راديواکتيو يتي ، دټول افغان ویبپاڼه ،  ۲۰۰۷   زکال 
# دافعانستان داتوم انرژۍ پـيښليک ، دټول افغان ویبپاڼه ،  ۲۰۰۶   زکال

== سرچينې ==
[http://www.benawa.com/kandahar/fullstory.php?id=25087 د بېنوا پاڼه]

[[وېشنيزه:پښتانه ليکوال]]
[[وېشنيزه:افغانان]]
