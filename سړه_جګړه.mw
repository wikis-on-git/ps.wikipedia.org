‎سړه جګړه
‎د سړې جګړې اصطلاح چې د تودې جګړې په ضد کارول کېږي ، په اسنیو وختونو کې ‌‌‌‌‌‌ډېر ګرم بازار لري او په ځانګړي توګه په مطبوعاتو کې یې پوره باب کړي دي ، په اصل کې له دویمې نړیوالې جګړې څخه وروسته د سیاسي ادبیاتو قاموس راداخله شوه او د امریکایې ورځپاڼه لیکونکي والترلیپمن لخوا په 1947  کال کې یې د سړې جګړې په نوم کتاب هم خپور شو ، د امریکا او شوروي اتحاد تر منځ د خصمانه اړیکو ترینګلتیا ته وکارول شوه ، تر دوي وړاندې دا اصطلاح په 1945 کال کې د ی‌ؤ انګلیسي لیکوال جورج اورال په واسطه کارول شوې وه ‌، خو هغه وخت دا اصطلاح د امریکا او شوروي اتحاد د تبلیغاتي مبارزې لپاره چې لا پیل شوې نه وه ، نه استعمالېده . ځکه کله چې د دویمې نړیوالې جګړې ټغر د امریکا له لوري پر جاپان د اتومي بمونو په توغولو سره ورټول شو ، نو له هغې وروسته نړۍ په دوو ختیځو او لویدیځو بلاکونو وویشل شوه چې د لومړي بلاک په سر کې شوروي اتحاد او د دویم بلاک په سر کې امریکا واقع وه ‌، دا زبر ځواکونه تقریباً نیمه پېړۍ په نامستقیمه او سیستماتیکه جګړه کې ښکېل ول ، چې د شوروي اتحاد په ټوټه کېدو سره د نوموړې جګړې عمر پوره او امریکا د یوه ګټونکي لوبغاړي په توګه په یو قطبي نظام واکمنه شوه ، مګر دلته پوښتنه دا ده چې د لومړۍ نړیوالې جګړې وروسته د سولې او امن دورې په وچ زور سره شل کاله دوام وکړ او نړۍ د یوې بلې عالمي جګړې په تنور کې ولوېده ، نو څه شي سبب شول چې د نیمې پېړۍ په بهیر کې دا دوه زبر ځواکونه دپه یوه ګرمه او مستقیمه جګړه کې سره ښکېل نه شول? ددې پوښتنې په ځواب ګې باید وویل شي چې، کله په دویمې نړیواله جګړه کې د امریکا ولسمشر ترومن د جاپان سره په اتومي بمونو د جګړې ټغر ور ټول کړ ، له هغې وروسته نړیوال په دې قانع شول ، چې په راتلونکي جګړو کې به ټیکنالوژي ستر رول لوبوي او دا یې هم درک کړه ، که د جګړې په بهیر کې د اتومي وسلې کار واخلو ، نو مقابل لورې به په ورته معامله لاس پورې کړي ، ګې د بري په صورت کې به له ګټې څخه تاوان ‌‌‌‌‌‌ډېروي. نو همدا سبب وو چې دواړه ځواکونه له مخامخ ټکر او برخورد څخه ‌‌‌‌‌‌ډ‌‌‌‌‌‌ډه کوله او په هلو ځلو کې ول ، چې د نامستقیمې لارې څخه د خپل حریف پښې ووهي ، نو ځکه ختیځ لویدیځ نیمایی پيړۍ په سړه جګړه کې و‌‌‌‌‌‌ډزول ، پټه دې پاتې نه وي چې د دوه قطبي نظام له جوړېدو نه ورسته یوې دریېمګړې ‌‌‌‌‌‌ډلې هم سر راپورته کړ ، چې نوموړو بلاکونو ته په احترام قایل وو خو د یوه بلاک لوری هم نه نیوه ، دا ‌‌‌‌‌‌ډله د ناپيېلو هېوادونو د غورځنګ په نامه یادېدله چې تر نننه ژوندۍ ده.
