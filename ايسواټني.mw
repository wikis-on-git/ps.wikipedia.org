

ايسواټني چې په رسمي ډول د ايسواټني پاچاهي او پخوا سوازيلېنډ نومول شوی و (۲۰۱۸ کې بېرته سوازيلېنډ ونومول شو)، په سويلي افريقا کې په وچه کې راګېر هېواد دی. په شمال ختيځ کې له موزمبيق او شمال، لويديځ، سويل او سويل ختيځ کې له سويلي افريقا سره ګډه پوله لري. له شمال څخه سويل ته له ۲۰۰ کیلو مترو (۱۲۰ ميل) او ختيځ څخه لويديځ ته له ۱۳۰ کیلومترو (۸۱ ميل) څخه زيات پراخوالی نه لري، چې له مخې يې ايسواټني په افريقا کې يو له تر ټولو کوچنيو هېوادونو څخه دی. د دې تر څنګ د هېواد اقليم او نقشه په بېلابېلو برخو کې توپير کوي (متنوع ده)، چې له يخې او غرنۍ لوړې وښياڼې يا ورشو څخه ګرمې او وچې ټيټې وښياڼې ته ترتيبېږي. <ref name=":2">{{Cite news|url=https://www.bbc.com/news/world-africa-43821512|title=Swaziland king changes the country's name|date=19 April 2018|work=BBC News|access-date=19 April 2018}}</ref><ref name="KingdEswatini">{{cite web|title=Kingdom of Swaziland Change Now Official|url=http://www.times.co.sz/news/118373-kingdom-of-eswatini-change-now-official.html|website=Times Of Swaziland|access-date=25 May 2018|date=18 May 2018}}</ref>

نفوس يې په بنسټيز ډول له “Swazis” توکم څخه جوړ شوی دی. حاکمه ژبه په کې سوازي “Swazi” (په اصلي بڼه کې “siSwati”) ده. سوازيس توکم د ۱۸ پېړۍ په نيمايي کې د درېيم نګوېن “Ngwane III” تر مشرۍ لاندې خپله پاچاهي جوړه کړه. هېواد او سوازي توکم خپل نومونه د دويم امسواټي “Mswati II” له نوم څخه تر لاسه کوي. نوموړی د ۱۹مې پېړۍ هغه پاچا و، چې تر مشرۍ لاندې يې د سوازي سيمه پراخه او يو موټي شوه. اوسنۍ پولې په ۱۸۸۱ کال افريقا لپاره د مبارزې (Scramble for Africa) [د افريقا نيونه (فتحه) هم ورته وايي، چې د لنډې مودې په اوږدو کې د اوه اروپايي قدرتونو له لورې د افريقا د زياتره برخې نيونې، له خپلو سيمو سره يو ځای کولو، وېش او استعمار ته وايي] په منځ کې رامنځته شوې. د بوير له دويمې جګړې (Second Boer War) څخه وروسته ياده پاچاهي د سوازيلېنډ په نوم له ۱۹۰۳ څخه د ۱۹۶۸ د سپټمبر تر ۶ نېټې (خپلواکۍ اخيستلو نېټې) پورې د برتانيې تر څار يا قيموميت لاندې وه. د ۲۰۱۸ په اپریل کې يې رسمي نوم د سوازيلېنډ له پاچاهۍ څخه د ايسواټني پاچاهۍ ته بدل شو، چې په سوازي ژبه کې په عام ډول کارېدونکی نوم منعکس کوي. <ref name="Bonner82">{{cite book|last=Bonner|first=Philip|title=Kings, Commoners and Concessionaires|year=1982|publisher=Cambridge University Press|location=Great Britain|isbn=0521242703|pages=9–27}}</ref><ref name="Kuper86">{{cite book|last=Kuper|first=Hilda|title=The Swazi: A South African Kingdom|year=1986|publisher=Holt, Rinehart and Winston|pages=9–10}}</ref><ref name="Gillis99">{{cite book|last=Gillis|first=Hugh|title=The Kingdom of Swaziland: Studies in Political History|year=1999|publisher=Greenwood Publishing Group|isbn=0313306702}}</ref><ref>{{cite web|url=https://www.howdareshe.org/swaziland-facts-info-guide-swaziland-renamed-the-kingdom-of-eswatini/|title=Swaziland facts and guide as the country renamed the Kingdom of eSwatini|date=20 April 2018|website=How Dare She|language=en-US|access-date=27 September 2019}}</ref><ref>{{cite web|title=UN Member States|url=http://www.un.org/en/member-states/index.html#gotoE|publisher=[[United Nations]]|access-date=30 June 2018|date=30 May 2018}}</ref>

د هېواد د حکومت ډول بشپړه شاهي ده، چې د خپل ډول له مخې د افريقا تر ټولو وروستی هېواد دی او له ۱۹۸۶ راهيسې د درېيم امسواټي (Mswati III) له لورې اداره شوی دی. د مقننه جرګې او سنا غړو د مشخص کولو په موخه هرو پنځو کلونو کې ټاکنې کېږي. اوسنی اساسي قانون په ۲۰۰۵ کې تصويب شو. د “Umhlanga” په نوم د شپېلۍ نڅا چې په اګسټ يا سپټمبر او د “incwala” په نوم د پاچاهۍ نڅا چې په ډسمبر يا جنوري کې تر سره شوه، د ملت تر ټولو مهمې پېښې دي. <ref>{{cite news|issue=630|last=Tofa|first=Moses|title=Swaziland: Wither absolute monarchism?|work=Pambazuka News|access-date=19 October 2014|date=16 May 2013|url=http://www.pambazuka.net/en/category/features/87402/print|archive-url=https://archive.today/20141019191941/http://www.pambazuka.net/en/category/features/87402/print|url-status=dead|archive-date=19 October 2014}}</ref><ref>{{cite web|title=Swaziland: Africa′s last absolute monarchy|work=Deutsche Welle|access-date=19 October 2014|date=14 July 2014|url=http://www.dw.de/swaziland-africas-last-absolute-monarchy/a-17784664}}</ref><ref>{{cite web|url=http://www.sntc.org.sz/cultural/umhlanga.asp|title=Cultural Resources – Swazi Culture – The Umhlanga or Reed Dance|publisher=Swaziland National Trust Commission|access-date=12 November 2013|archive-date=28 August 2009|archive-url=https://web.archive.org/web/20090828032318/http://www.sntc.org.sz/cultural/umhlanga.asp|url-status=dead}}</ref><ref>{{cite web|url=http://www.sntc.org.sz/cultural/incwala.asp|title=Cultural Resources – Swazi Culture – The Incwala or Kingship Ceremony|author=kbraun@africaonline.co.sz|publisher=Swaziland National Trust Commission|access-date=12 November 2013|archive-date=30 October 2013|archive-url=https://web.archive.org/web/20131030220124/http://www.sntc.org.sz/cultural/incwala.asp|url-status=dead}}</ref>

ايسواټني يو مخ پر وده هېواد دی او د منځني ټيټ عايد لرونکي اقتصادي هېواد په توګه ډلبندي کېږي. د سويلي افريقا د ګمرکاتو اتحاديې (Southern African Customs Union (SACU)) او ختيځې او سويلي افريقا لپاره د عامه بازار (Common Market for Eastern and Southern Africa (COMESA)) د غړي په توګه د هېواد اصلي سيمه ايز سوداګريز ملګری سويلي افريقا ده. د اقتصادي ثبات د ډامنولو په موخه د ايسواټني د پيسو واحد (lilangeni) څنډې د سويلي افريقا [د نوم] په راوتلو سره په نښه شوي دي. باندني سوداګريز ملګري هېوادونه يې متحده ايالتونه او اروپايي ټولنه دي. د هېواد زياتره وګړي د کرنې او توليد برخو کې بوخت دي. ايسواټني د سويلي افريقا د پرمختګ ټولنې، افريقايي اتحاديې، د ملتونو د ګډو ګټو او ملګرو ملتونو غړی دی. <ref>{{cite web|url=http://www.comesaria.org/site/en/article.php?chaine=swaziland&id_article=31|title=Swaziland|publisher=Comesaria.org|access-date=16 August 2014}}</ref><ref>{{cite web|url=http://www.ustr.gov/countries-regions/africa/southern-africa/swaziland|title=Swaziland &#124; Office of the United States Trade Representative|publisher=Ustr.gov|access-date=16 August 2014|archive-url=https://web.archive.org/web/20140720043500/http://www.ustr.gov/countries-regions/africa/southern-africa/swaziland|archive-date=20 July 2014|url-status=dead}}</ref>

د هېواد وګړي له سترو روغتيايي مسئلو سره مخامخ کېږي، چې اچ ای وي يا ايډز (HIV/AIDS) او له لږه کچه توبرکلوز په کې خپرې شوې ناروغۍ دي. د اټکل له مخې ٪۲۶ ځوان (بالغ) وګړي يې مثبت “HIV” لري. تر ۲۰۱۸ کال پورې ايسواټني د نړۍ په کچه په ۵۸ کلنۍ کې د ژوند ۱۲ تر ټولو ټيټ امید لري. تر ۲۰۱۸ پورې د ۲۲ کالونو منځني عمر په درلودلو سره د هېواد نفوس ځوان دی او ۱۴ کلن وګړي په کې د هېواد د ټول نفوس ٪۳۵ سلنه برابروي. <ref>{{cite web|url=http://www.worldbank.org/projects/P110156/swaziland-health-hivaids-tb-project?lang=en|title=Projects : Swaziland Health, HIV/AIDS and TB Project|publisher=The World Bank|access-date=16 August 2014}}</ref><ref>[https://web.archive.org/web/20131112141926/http://www.doctorswithoutborders.org/press/release.cfm?id=4861 Swaziland: Dual HIV and Tuberculosis Epidemic Demands Urgent Action] updated 18 November 2010</ref><ref name="Economist">{{cite news|url=https://www.economist.com/blogs/economist-explains/2018/05/economist-explains|title=The Economist explains: Why is Swaziland's king renaming his country?|newspaper=[[The Economist]]|date=30 April 2018|access-date=30 April 2018}}</ref><ref name="Demo">{{cite web|url=http://www.indexmundi.com/swaziland/demographics_profile.html|title=Swaziland Demographics Profile 2013|publisher=Indexmundi.com|date=21 February 2013|access-date=19 August 2021}}</ref>

== تاريخچه ==
لاسي جوړ شوي توکي چې انساني فعاليت په ډاګه کوي او نېټه يې نږدې ۲۰۰۰۰۰ کالونه پخوا د تېږې دورې لومړيو ورګرځي، په ايسواټني کې موندل شوي دي. له ليکلي تاريخ څخه مخکې د تيږې هنر نقاشۍ چې نېټه يې له عيسوي څخه ۲۷۰۰۰ مخکې څخه تر ۱۹ پېړۍ پورې رسېږي، د هېواد شا او خوا بېلابېلو ځايونو کې موندل کېدلی شي. <ref name="South African History Online">{{cite book|last=History Online|first=South African|title=Swaziland|year=2011|publisher=South African History Online|url=http://www.sahistory.org.za/places/swaziland}}</ref>

د سيمې تر ټول لرغوني پېژندل شوي اوسېدونکي د “Khoisa” ښکاري راټولېدونکي وګړي وو. دوی د بانټو “Bantu” توکم د سترو کډواليو پر مهال په پراخه ډول بې ځايه شول. ياد وګړي په اصل کې د ختيځې او مرکزي افريقا د سترو جهيلونو له سيمو څخه وو. د کرنې او اوسپنې کارونې د ثبوت نېټه نږدې ۴ پېړۍ ده. هغه وګړي چې په اوسنۍ “Sotho” او “Nguni” ژبو باندې د پلرنيو ژبو په توګه خبرې کوي، په سيمه کې يې په ۱۱ پېړۍ يا ورڅخه مخکې استوګنه غوره کړه. <ref name="BonnerPhilip">Bonner, Philip (1983). [https://www.sahistory.org.za/sites/default/files/file%20uploads%20/philip_bonner_kings_commoners_and_concessionairbook4you.pdf ''Kings, Commoners and Concessionaires: The Evolution and Dissolution of the Nineteenth-Century Swazi State'']. Cambridge: Cambridge U. Press. pp. 60, 85–88. {{ISBN|9780521523004}}</ref>

=== سوازي اوسېدونکي (۱۸ او ۱۹ پېړۍ) ===
د سوازي “Swazi” اوسېدونکي چې وروسته د “Ngwane” يا “bakaNgwane” په نوم وپېژندل شول، اسټواټني ته له ننوتلو څخه مخکې د پونګولا سيند (Pongola River) پر غاړو باندې استوګن شوي وو. دوی له دې سيمې څخه وړاندې اوسني موزمبيق (Mozambique) او ماپيوټو (Maputo) ته نږدې د ټيمبي سيند (Tembe River) سيمه کې مېښت وو. له “Ndwandwe” وګړو سره پرله پسې نښتو دا خلک يو څه شمال لور ته پورې وهل او درېيم نګوېن (Ngwane III) د “Mhlosheni” غونډيو په بېخ (Shiselweni) کې خپله پلازمېنه جوړه کړه. <ref name="BonnerPhilip" />

نګوېن وګړو د لوموړي سوبحوزا (Sobhuza I) تر مشرۍ لاندې په پای کې خپله پلازمېنه د ننۍ ايسواټني په مرکزي (زړه) ځمکه زومبوډز (Zombodze) کې جوړه کړه. په دې بهير کې يې د هېواد هغه اوږدې [پخوانۍ؟] رامنځته شوې کلاګانې ونيولې او يو ځای کړې، چې سوازي وګړو د “Emakhandzambili” (هغه چې مخکې جوړې شوې وې) په توګه پېژندلې. <ref name="BonnerPhilip" />

ايسواټني خپل نوم د دويم امسواټي (Mswati II) په نوم له يو وروستي پاچا څخه تر لاسه کوي. “KaNgwane” چې د درېيم نګوېن (Ngwane III) لپاره نومول شوی دی، د دې هېواد لپاره يو ځايناستی (بديل) نوم دی. دا د هغه چا کورنی نوم دی، چې شاهي مجلس يې اوس هم د “Nkhosi Dlamini” په نوم پاتې کېږي. “Kkhosi” د ويي له مخې د «پاچا» معنا لري. دويم امسواټي د ايسواټني له سترو جنګياليو پاچاهانو څخه و او د هېواد سيمه يې د اوسنۍ کچې په پرتله دوه برابره پراخه کړه. د “Emakhandzambili” کلاګانې زياتره د ځانګړي ديني او سياسي دريځ په ګډون د پراخه خپلواکۍ په درلودلو سره له پاچاهۍ سره يو ځای شوې. د دوی د خپلواکۍ اندازه که څه هم د امسواټي له لورې په پياوړي ډول پرې شوه. نوموړي په ۱۸۵۰ لسيزه کې بريد وکړ او ځيني سيمې يې ونيولې. 

امسواټي په خپل ځواک سره د “Emakhandzambili” اغېز خورا لږ کړ، په داسې حال کې چې نور خلک يې د بريا يا ورته د پناه ځای په ورکولو سره له خپلې پاچاهۍ سره يو ځای کړل. سيمې ته يادې وروستۍ رسېدنې سوازي وګړو ته د “Emafikamuva” په نوم وپېژندل شوې. 

د سوازي ملت خپلواکي په ۱۹ او ۲۰ پېړيو کې د سويلي افريقا د برتانيې او هالنډ له لورې اغېزمنه شوه. په ۱۸۸۱ کې برتانوي حکومت يو تړون لاسليک کړ، چې افريقا لپاره مبارزه (Scramble for Africa) تر څنګ يې د سوازيلېنډ خپلواکي په رسميت پېژندله. (Scramble for Africa) همغه وخت د پېښېدلو په حال کې و. ياده خپلواکي د ۱۸۸۴ لندن تړون کې هم په رسميت وپېژندل شوه. <ref>{{Cite web|title=Country Facts {{!}} eSwatini|url=https://www.un.int/eswatini/swaziland/country-facts|website=www.un.int|access-date=30 May 2020}}</ref>

د خاورې يا منرال د کړکېچنو يا جنجالي حقونو او نورو امتيازونو له امله سوازيلېنډ له ۱۸۸۹ کې د پاچا “Mbandzeni” له مړينې څخه وروسته په ۱۸۹۰ کې يوه درې اړخيزه يا درې نفري اداره درلوده. دې حکومت د برتانيې، د هالنډ جمهوريتونو او سوازي وګړو استازيتوب وکړ. په ۱۸۹۴ کې يوې ناستې سوازيلېنډ د څار يا قيموميت سيمې په توګه د سويلي افريقايي جمهوريت تر واک لاندې ځای کړ. دې حالت د پينځم نګوېن (Ngwane V) تر حکومت لاندې د ۱۸۹۹ په اکتوبر کې د بوير د دويمې جګړې (Second Boer War) تر پيل پورې دوام وکړ. 

پاچا پينځم نګوېن د ۱۸۹۹ په ډسمبر کې د incwala [پاچاهي نڅا] پر مهال د بوير د دويمې جګړې له خپرېدلو څخه وروسته مړ شو. د نوموړي ځايناستی دويم سوبهوزا (Sobhuza II) څلورمياشتنی و. سوازيلېنډ په بېلابېلو لنډو نښتو سره د برتانيې او بويرانو تر منځ تر ۱۹۰۲ پورې په هېواد کې د پېښېدونکو جګړه کې په ناسيده ډول ښکېل و. <ref name="Vail91">{{cite book|last=Vail|first=Leroy|title=The Creation of Tribalism in Southern Africa|year=1991|publisher=University of California Press|isbn=0520074203|pages=295–296|url=https://books.google.com/books?id=X4VmAWdXPD0C&q=Sobhuza+deputation+london}}</ref>

== سرچينې ==
