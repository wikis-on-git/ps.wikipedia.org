[[دوتنه:Bloch-SermonOnTheMount.jpg|thumb|280 px|د غربي نړۍ له آنده د [[عیسی]] <sup>علیه السلام</sup> انځور او دلته ېې د خبرو په حال کې انځور کړی]]
'''عیسویت''' یا '''مسیحیت''' یا '''نصرانیت''' هماغه دین دی چې الله <sup>ج</sup> د [[موسی]] <sup>علیه السلام</sup> د دین د بشپړیدو په خاطر په [[عیسی]] <sup>علیه السلام</sup> رانازل کړی و، دغه دین [[بني اسرایل|بني اسرائیلو]] ته راغلی و چې هغوی یې د نفس او وجدان تهذیب ته بلل، خو له بده مرغه چې د تحریف او تغییر لاسونه ورننوتل او دغه دین یې له آسماني بڼې نه واړاوه.

== عيسی <sup>علیه السلام</sup> په اسلام کې حيثیت ==
عيسٰیؑ پہ اسلام کہ د پنڅ عظیم پیغمبرانو نہ دے۔او یو مسلمان د ھعہ پورے مسلمان نہ شی کیدے چہ د څو پورے ھعہ عیسٰیؑ نہ منی۔

== عیسی <sup>علیه السلام</sup> په پخواني عيسويت دین کې حيثيت ==
== عیسی <sup>علیه السلام</sup> په نننۍ غربي نړۍ کې حيثيت ==


== د الله <sup>ج</sup> په دین کې تغییر او بدلون ==

=== په دین کې د تحریف لاملونه ===

ددغه دین پیروان مغلوب او کمزوري و، ځکه چې له پیل نه پرې دښمنانو یرغل کړی وو، [[یهودیان|یهودو]] [[عیسی]]<sup>علیه السلام</sup> تعقیباوه او د هغه د وژنې تصمیم یې ونیو،خو الله <sup>ج</sup> ترې نه وژغوره خو پیروان یې تر پایه د یهودانو لخوا تر تعقیب او تعذیب لاندې و.

=== انجیل لمنځه لاړ او سند یې هم ویجاړ شو ===

نن هغه [[انجیل]] چې الله <sup>ج</sup> نازل کړی وو په مختلفو بڼو وجود لري چې موضوعات یې له یو بل سره تضاد او ټکر لري، یو [[انجیل]] هم په مستقیم ډول د عیسی <sup>علیه السلام</sup> له خولې نه ندی لیکل شوی، پدې سربیره چې هغه له منځه تللی بلکې د روایت هغه عادي شرطونه چې یو آسماني کتاب یې غوښتنه کوي هم په اوسنیو انجیلونو کې نشته، ځکه چې دغه ټول آسمان ته د عیسی <sup>علیه السلام</sup> له پورته کولو نه وروسته لیکل شوي دي، نه یې لیکوال معلوم دی او نه هغه سرچینه چې دوی پرې تکیه کړې ده.
=== د یهودي پولس لاسوهنې ===
یهودی پولس د عیسی <sup>علیه السلام</sup> او دهغه د دین له سرسختو دښمنانو نه وو په ډیره چالاکۍ سره وتوانیده څو ځان په مسیحیانو وتپي او پدې توګه یې د دښمنۍ له امله په [[انجیل]] کې لاس وواهه او پوره تحریف یې پکې وکړ، دغه دین یې له خپل اصلي شکل او بڼې نه وویست او شرکي عقاید او تصورات یې پکې داخل کړل، لکه:
* [[عیسی]] <sup>علیه السلام</sup> د خدای زوی دی.
* [[عیسی]] <sup>علیه السلام</sup> ددې لپاره پیدا شوی دی څو د نورو انسانانو د ګناهونو په بدل کې په دار وځړول شي.
* [[انسان]] یوازې په باور نجات مومي او عمل ته هیڅ اړتیا نشته.

== د مسیحیانو عقیدې ==

=== الوهیت او تثلیث ===
مسیحیان په الله <sup>ج</sup> باندې ایمان لري خو عیسی <sup>علیه السلام</sup> او [[جبرائیل]] <sup>علیه السلام</sup> ورسره شریکان نیسي ، چې پدې اړه هم د هغوی د [[کلیسا]]وو ترمینځ ستر اختلاف موجود دی، بداسې حال کې چې الله <sup>ج</sup> ورته وایي:
{{دوراشې کامه|اې اهل کتابو! تاسې په دین کې غلو(زیاتي) او افراط مه کوئ او د الله(ج) په اړه له حق پرته بله خبره مه کوئ، حقیقت دادی چې عیسی علیه السلام، د بي بي مریم زوی د الله استازی او پیغمبر دی ، د الله خبره ده چې الله پاک بي بي مریم ته رسولې ده او د الله(ج) لخوا روح دی، نو په الله او د هغه پر پیغمبرانو باندې ایمان راوړئ، دا مه وایئ چې الله درې دی له دغې پوچې خبرې نه لاس واخلئ، چې پدې کې مو ګته ده ، الله(ج) یو ذات دی او دا ناشونې ده چې هغه دې زوی ولري.|10px||[[سورة النساء|د نساء سورت]]|۱۷۱م آيت}}

=== د قیامت ورځ حساب ===

[[عیسویان]] په دې باور دي چې د [[قیامت]] په ورځ به حساب او کتاب [[عیسی]] <sup>علیه السلام</sup> ته وسپارل شي، پداسې حال کې چې الله <sup>ج</sup> وایي:
{{دوراشې کامه| او هغه وخت چې الله پاک به عیسی <sup>علیه السلام</sup> ته ووایي آیا تا خلکو ته ویلي دي چې له الله<sup>ج</sup> پرته ، ما او زما مور هم په خدایي ونیسئ؟ عیسی <sup>علیه السلام</sup> به ووایي: اې الله! تا زه له دې نه پاک ګڼم چې شریک ولرې،ماته نه ښایي چې داسې خبره وکړم چې هغه زما حق نه وي، که مې ویلي وي نو یقینا ته به پرې خبر یې، ته زما د داخل له راز نه هم خبر یې او زه له هغه څه نه چې تا له ما پت کړي دي زه ناخبره یم.|10px||[[سورة المائدة|سورت مائده]]|۱۱۶م-۱۱۷م آيت}}

=== په دار ځړول ===
[[صلیب]] د عیسویانو نښه ده او دوی یې سپېڅلې ګڼي او سوچ کوي چې عیسی <sup>علیه السلام</sup> په دار ځړول شوی دی، پدې اړه یې هم له حقیقت نه لرې خرافاتي داستان جوړ کړی دی چې: کله چې [[آدم]] <sup>علیه السلام</sup> له هغې ونې نه چې دی ترې منع شوی وو خوراک وکړ نو ګناه یې د هغه اولاد ته نقل شوه نو [[الله]] پاک د آدم <sup>علیه السلام</sup> ټول اولاد ته په غوسه شو، خو ددغې ګناه د جبران لپاره او د ټولو انسانانو د نجات لپاره یې خپل یوازینی زوی ( [[عیسی]] <sup>علیه السلام</sup> ) په دار وځړاوه او عیسی <sup>علیه السلام</sup> هم په خپله خوښه دار ته پورته شو، نو د انسانانو ګناه معاف شوه.

پداسې حال کې چې [[فرآن کریم]] ددغې غلطې او خرافاتي عقیدې په رد کې وایي:
{{دوراشې کامه|الله<sup>ج</sup> پردوی باندې د دوی د [[کفر]] او هغه تهمت له امله چې په [[بي بي مریم]] <sup>علیه السلام</sup> پورې یې وتاړه په قهر شو، او دوی به دا هم ویل چې ، مونږ عیسی <sup>علیه السلام</sup> د مریم زوی او د الله پاک پیغمبر وواژه، حال دا چې دوی نه هغه وژلی دی او نه یې په دار ځړولی دی بلکه خبره په دوی باندې ګډه وډه شوه ( دوی یې په ځای بل څوک وواژه) …یقینا دوی هغه ندی وژلی بلکې الله تعالی هغه خپل لور ته پورته کړی دی او الله(ج) توانمن او حکیم ذات دی.|10px||[[سورة النساء|د نساء سورت]]| ۱۵۶م- ۱۵۸م آيت}}

=== اعتراف ===
[[عیسویان]] چې کله [[ګناه]] وکړي نو بیا د یوه دیني شخصیت په وړاندې په خپله ګناه اعتراف وکړي نو دوی عقیده لري چې پدې سره به یې ګناهونه معاف او عذاب ترې ساقطیږي.

=== رباني عشاء او استحاله ===
[[عیسویان]] په دې باور لري چې [[عیسی]] <sup>علیه السلام</sup> له دار ځړیدو نه یوه شپه وړاندې خپل دوستان راټول کړل او په ټولو یې [[شراب]] او [[ډوډۍ]] وویشله نو ځکه خو اوس عیسویان هم یوه شپه راټولیږي ، شراب او ډوډۍ خوري او فکر کوي چې دغه شراب او ډوډۍ یې د عیسی <sup>علیه السلام</sup> وینه او غوښه وخوړله او دغه څه چې د چا خیټې ته لاړل نو عیسی <sup>علیه السلام</sup> یې له ځان سره ګډ شو.

=== د خنزیر غوښه ===

په داسې حال کې چې [[تورات]] د خنزیر غوښه حرامه کړې ده دوی هغه حلاله کړه، د انسان ختنه کول چې رواوو دوی حرام کړل او شراب یې هم حلال کړل.

== د جنت ټکټ ==
کلیسا خپلو خلکو ته د [[پيسې|پیسو]] په بدل کې د جنت ټکټ ورکوي چې د خریدار ګناه پرې معاف شي او په [[جنت]] کې یوه نمره ځمکه ورته ورکړل شي.
== تنصیر او تبشیر څه شی دی؟ ==
تنصیر دیني و سیاسي او استعماري حرکت دی چې د نړۍ په مختلفو وګړو کې د مسیحیت دین خپرول غواړي ، هغوی له خپل استعمار لاندې راولي او دغه ته بیا دوی د تبشیر نوم ورکوي چې معنا یې زیری ورکول دي.
=== موخې یې ===
# د توحید عقیده لمنځه وړل او د تثلیث شرکي عقیده خپرول.
# مسلمانان د خپل دین په اړه شکمن او بې باوره کول.
# په قران کریم کې تحریف کول او مسلمانان د هغه نه بل خوا اړول.
# د حضرت محمد صلی الله علیه وسلم په نبوت کې شک پیداکول.
# اسلامي شریعت له واک او حکومتي نظام نه لرې کول.
# په ټولنه کې اسلامي تعلیمات، اداب، اخلاق او ارزښتونه ختمول.
# داسلام په لور د مسیحیانو له راتګ نه مخنیوی کول.
# اسلامي هیوادونه او ملتونه ښکیلول.
# د هیوادونو قانون جوړونه، تعلیم، اقتصاد او فرهنګ په خپل لاس کې نیول.

=== د تنصیر د کار پړاوونه ===
مسیحیان چې غواړي مسلمان له دین نه واړوي نو له درې پړاوونو نه یې تیروي:
# له دیني التزام نه یې وباسي.
# بې دینه یې کړي.
# مسیحیت ته یې ننباسي.
=== د تنصیر وسایل ===

د مسیحیانو د تنصیري پروسې وسایل په لاندې ډول دي:
# تعلیمي ادارې جوړول.
# تعلیمي نصاب او سیستم غربي کول.
# تحصیلي بورسونه.
# روغتیایي خدمات او کلینیکونه.
# کتابونه او مجلې خپرول.
# رادیوګانې او تلویزیونونه جوړول.
# سپورتي کلپونه جوړول.
# کلتوري مرکزونه جوړول.
# کتابتونونه جوړول.
# مرستندویه موسسې جوړول.

== حق دین ==
الله <sup>ج</sup> ټول [[پیغمبران]] د انسانانو د لارښوونې لپاره استولي دي تر څو خلک له تیارو نه رڼا ته، له ګمراهۍ نه هدایت ته، له باطل نه حق ته او له شرک نه توحید ته وباسي، د وروستني پیغمبر حضرت [[محمد]] <sup>صلی الله علیه وسلم</sup> له بعثت نه وړاندې به هر پیغمبر یوازې یوه قوم او یوې سیمې ته راتللو او شریعت به یې هم په هماغه قوم پورې ځانګړی ووخو وروسته د الله پاک فیصله داسې شوه چې دغه سلسله په حضرت [[محمد]] <sup>صلی الله علیه وسلم</sup> باندې پای ته ورسوي او د هغه دین نړیوال او شامل او کامل دین وګرخوي او همداسې وشول، نو د [[اسلام]] په راتګ سره ټول پخواني دینونه ختم شول، یوازې اسلام به ترقیامت پورې د الله <sup>ج</sup> حق دین وي او له اسلام پرته بل هیڅ دین هم الله(ج) ته د منلو ندی او که څوک په بل دین وي نو هغه به په ګمراهۍ او تاوان کې وي ، الله (ج) فرمایي:
{{دوراشې کامه| ان الدین عند الله الاسلام  |10px||[[سورة آل عمران|د آل عمران سورت]]|۱۹م آيت}}
"دین د الله په وړاندې یوازې اسلام دی." 

{{دوراشې کامه| و من یبتغ غیر الاسلام دینا فلن یقبل منه وهو فی الآخرة من الخاسرین|10px||[[سورة آل عمران|د آل عمران سورت]]|۸۵م آيت}}

"څوک چې له اسلام پرته بل دین لټوي ، له هغه نه به هیڅ کله هم ونه منل شي او په آخرت کې به له تاوانیانو څخه وي."

نو پدې بنسټ مونږ مسلمانان باید د الله(ج) شکر ادا کړو چې په حق دین ( [[اسلام]] ) باندې یې پیدا کړي یو ، باید پر اسلام وویاړو ، عملي یې کړو او نور لارورکی بشریت هم ورته راوبلو.

== سرچينې ==

{{د فلسفې سرليکونه}}

[[وېشنيزه:عيسويت|*]]

{{Link FA|ja}}
{{Link FA|mk}}
{{Link FA|nl}}
{{Link FA|vi}}
