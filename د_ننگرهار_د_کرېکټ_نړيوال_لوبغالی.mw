د کرکټ دغه نړيوال لوبغالى (سټوډيوم) د امريکا د ١ مليونه او ٨ لکه امريکايي ډالرو په لگښت، د روداتو ولسوالۍ اړوند د [[غازي امان الله خان]] ښارگوټي په پينځه دېرش جريبه ځمکه کې د کريکټ نړېوال لوبغاړي د يو شمېر لوړ پوړو چارواکو له خوا د ٢٠١١ز کال د جولاى په ٢٣مه، پرانيستل شو.

د افغانستان د مالي وزير او د کريکټ بورډ مشر حضرت عمر زاخيل وال  د دغه لوبغالي د پرانيستې پرمهال خبريالانو ته وويل، چې دغه نړېوال لوبغالی د اتو مياشتو په موده کې د يو عشاريه اته ميلیونه امريکايي په مالي لگښت په  پنځه ديرش جريبه ځمکه کې رغول شوی دی .

هغه زياته کړه، چې د دې ځمکې قيمت شاوخوا يو نيم ميلیون امريکايي ډالړه کيږي، چې د يو ملي تجار له خوا ورکړل شوې ده.

هغه  دا هم وویل، چې  په ياد لوبغالي  کې یو ميلیون ډالره  د دولت له خوا او اته لکه امريکايي ډالره د ملي سوداگر  نجيب زراب له خوا  لگول شوي دي  او ټينگار يي وکړ،  چې په لوبغالي کې ټول نړېوال معيارونه په پام کې نيول شوي دي.

==سرچينې==
ازادي راډيو
