'''عبدالحميد محتاط''' (۱۳۲۳ ل. - ) ''(په انګرېزي: Abdul Hameed Mohtaat)'' د افغانستان د [[ډاکټر نجيب الله]] د کابينې يو لوړ پوړی چارواکی دی. هغه د مخابراتو پخوانی وزير، همداراز د لومړي وزير مرستيال او [[جاپان]] کې د افغانستان سفير پاتې شوی. کله چې په ۱۹۹۲ کال کې د ملګرو ملتونو او د افغانستان د حکومت تر مېنځ د يوه سياسي اېتلاف خبرې پيل شوې نو عبدالحميد محتاط خپل سياسي دريځ ۱۸۰ درجې بدل کړ او د جمعيت او شورای نظار کودتا ته يې لاره پرانيستله. هغه او د هغه ګڼ شمېر ملګرو چې په ښکاره د پرچم د ډلې سره تړلي وه د صحنې تر شا د افغانستان د حکومت د مخالفينو ځواکونو سره نژدې ټينګې اړيکې درلودې او له دواړو خواوو يې خپل ځانته ګټه پورته کوله. پدې وروستيو کې د آسټراليا مېشتو افغانانو لخوا د آسټراليا په حکومت نيوکه وشوه چې عبدالحميد محتاط ته يې سياسي پناه ورکړې او د هغه په بشري او اخلاقي جنايتونو يې سترګې پټې کړي چې هغه د خپلې واکمنۍ په وخت کې ترسره کړي.<ref>[http://www.youtube.com/watch?v=APOsuPK_d6k&feature=related په يوټيوب کې د آسټراليا د يوه تلويزوني کانال مستند راپور]</ref> <ref>[[د خلق دموکراتيک ګوند پخوانی چارواکی عبدالحمید محتاط هند ته تښتېدلی دی - لر او بر|http://larawbar.net/32329.html]]</ref>

== مخينه ==
عبدالحميد محتاط په ۱۳۲۳ لمريز کال کې د [[د پنجشېر ولايت|پنجشېر]] په ولايت کې زېږېدلی. د پلار نوم يې محمد اکرم دی او هغه په خټه تاجک دی. مورنۍ ژبه يې پارسي ده او په انګرېزي، جاپاني او روسي خبرې کولی شي.

== زده کړې ==
هغه د افغانستان په پوځ کې يو پوځي افسر و او د وخت د حکومت لخوا اوکراين ته د لوړو زده کړو لپاره ولېږل شو. هلته په اوکراين کې يې په پوځي زده کړو او په ۱۳۴۸ لمريز کال کې يې د ټيلي کميونيکېشن کې ماسټري واخيستله او بېرته افغانستان ته ور وګرځېده. 

== دندې ==
* له ۱۳۴۸ ل - ۱۳۵۲ ل. د دفاع وزارت د هوايي ځواک افسر پاتې شوی.
* له ۱۳۵۲ ل. - ۱۳۵۳ ل. د افغانستان د مخابراتو وزير.
* له ۱۳۵۳ ل. - ۱۳۵۷ ل. د افغانستان د دفاع وزارت د هوايي ځواک افسر
* له ۱۳۵۷ ل. - ۱۳۶۶ ل. په جاپان کې د افغانستان لوی سفير او جګپوړی پلاوی.
* له ۱۳۶۶ ل. - ۱۳۶۷ ل. د افغانستان د لومړي وزير مرستيال
* له ۱۳۶۷ ل. - ۱۳۷۰ ل. د افغانستان د ولسمشر مرستيال.

== سرچينې ==
{{Reflist}}



[[وېشنيزه:افغان وزيران]]
[[وېشنيزه:پرچميان]]
[[وېشنيزه:د شورای نظار غړي]]
