[[دوتنه:Hasham Mohmand.jpg|بټنوک|250px|کيڼ|هاشم مهمند]] 
'''هاشم مهمند''' (هاشم مومند) ''(په انگرېزۍ: Hashem Mohmand) څو'' لسیزې یې د ژورنالیزم په ډګر کې فعالیت کړی و، [[د آزادۍ راډيو|د ازادۍ راډيو]] د پښتو او دري څانگو عمومي مشر و، په ۲۰۱۹م کال کې متقاعد شو.

نوموړی په پښتو، دري، انگرېزي او جرمني ژبو پوهېږي.

== مخينه==
هاشم مهمند په ۱۳۲۷ هجري شمسي کال کې په کندهار کې زېږېدلی دی، چې اوس مهال د چک جمهوریت په پلازمېنه پراګ ښار کې ژوند کوي.  

== زده کړې ==
هاشم مهمند خپلې لومړنۍ زده کړې تر یوولسم ټولګي پورې د کندهار په احمدشاه بابا لېسه کې کړي، چې دوولسم ټولګی یې د کابل په حبیبیه لېسه کې لوستلی دی. 

نوموړی بیا په کابل پوهنتون کې د حقوقو او سیاسي علومو پوهنځی لوست.  له  ۱۹۷۲م کال وروسته یې هم په جرمني کې تحصیل ته دوام ورکړ. 

په ۱۹۸۹م کال د امریکا د متحدو ایالتونو د انډیانا ایالت د بلومنګټن ښار په پوهنتون کې دیوه تحقیقاتي پروګرام په چوکاټ کې ۱۰ میاشتې زده کړې وکړې. 

== دندې ==
هاشم مهمند د افغانستان په پلان او د بهرنیو چارو وزارت کې هم د لنډ وخت لپاره دنده ترسره کړې ده. 

هاشم مهمند له ۱۹۸۷م کال تر ۲۰۱۹م کال پورې په ازادې اروپا ازادۍ راډیو کې کار وکړ او د افغانستان د څانګې له موسسینو څخه ګڼل کېږي. 

== فرهنګي فعالیتونه ==
ښاغلی مهمند د جهاد په کلونو کې د خپلواکۍ وږمې د مجلې لس کاله مسوول مدیر و. 

ځینې اثار یې ترجمه کړي او لیکلي هم دي، چې ځینې یې خپاره شوي دي. 

== کورنی ژوند ==
هاشم مهمند واده کړی، دوه ماشومان لري.
[[وېشنيزه:د آزادۍ راډيو خبريالان]]
[[وېشنيزه:افغان خبريال]]
