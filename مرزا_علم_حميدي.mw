[[انځور:مرزاعلم-حميدي.JPG|thumb|مرزا علم حميدي]]
'''مرزا علم حميدي''' (١٣٢٠ - ١٣٨٤) د عبدالحمید زوی د ۱۳۲۰  لمریز کال د زمري دمياشتي پر شلمه نېټه د خوست ولایت  د اسمعيل خېلو قوم د ډډوالو په کلي کې زیږیدلی دی . 
لومړۍ زده کړې یې په ۱۳۳۳ کال کې  د اسمعيل خېلو او مندوزیو په ښوونځي کې بشپړې کړي  دي او د لوړو زده کړو لپاره کورنۍ ستونزو ورسره یاري نه ده کړې خو دکار پر مهال یې د هغه وخت د عصري ډبل انټري سیسټم د عمومي محاسبې او ادارې   (Double entry general Accounting and Management)  اتلس میاشتنی کورس په لشکرګاه کې لوستی دی او همدار نګه یې دوه ځلې په محاسبوي سیسټم کې د نویو بدلونونو د زده کړې درې میاشتني کورسونه هم  پای ته  رسولي دي  .
ښاغلی حمیدي د سوداګرۍ وزارت تر رتبې هسک ( فوق رتبه) مامورو چې له خپل هیواد څخه تښتې ته اړ شو او اوس  په  هالېنډ کې د پردسۍ شپې سبا کوي .
 
== دندې ==
#سرطان ۱۳۳۵ - ثور ۱۳۴۲ د هلمند په لوی ریاست کې	د افغاني ساختماني دستګاه   «محاسب » 
#جوزا ۱۳۴۲ - جدي ۱۳۵۲ په مالیې  وزارت پورې اړوند د خیبر رستورانټ « د محاسبې  مدیر »
#دلو ۱۳۵۲ - حوت ۱۳۵۳ په فواید عامې وزارت  په ایټالوي  Sautiکمپنۍ کې چې د ایران سرحداودیشو ترمنځ  یې داورګادي پټلۍ سروې کوله او دلارو  ــ ډګرونو د لوی  ریاست  تر ادارې لاندې یې کار کاوه  « د حسابي او اداري چارو امر »
#حمل ۱۳۵۴ - ثور ۱۳۵۷ په ایټالوي شخصي شرکت (د کلیمډ شرکت)  « دمحاسبې مدیر »
#ثور ۱۳۵۷ - قوس ۱۳۵۷ په مالیې وزارت پورې اړوند	د هوټلونو تصدۍ  «لوی رئیس »
#جدي ۱۳۵۷ - حوت ۱۳۵۹ په سوداګرۍ وزارت د کرهڼې صنایعو د پراختیا مرکز چې د جهاني بانک په  پیسو او متخصصانو چلیده  « د حسابي او اداري چارو امر »
#حمل ۱۳۶۰ - میزان ۱۳۶۲ په سوداګرۍ وزارت  د لاسي صنایعو د پراختیا اود صادراتو مرکز  « رئیس »
#عقرب ۱۳۶۲ - قوس ۱۳۶۸ په سوداګرۍ وزارت دافغان نیچي په نوم دافغانستان ــ چاپان تجارتي شرکت « رئيس» 
#جدي ۱۳۶۸ - حوت ۱۳۶۸ په سوداګرۍ وزارت د کورنۍ سوداګرۍ  « رئیس »
#حمل ۱۳۶۹ – جدي ۱۳۷۱ په سوداګرۍ وزارت د اقتصادي او ټولنیزو پرمختګونو د نندارتون «رئیس » 

ښاغلي  حمیدي د تجارتي چارو د پرمختیا او پراختیا لپاره هندوستان ، پاکستان، روسیې، اذربایجان، منګولیا، بلغاریا، چکوسلواکیه، هنګري، انګلیستان، فرانسې، ختیځ او لویدیځ المان او اووه ځلې جاپان ته رسمي سفرونه کړي دي .
خولکه څنګه چې وایې : «ځواني د زده کړو موسم دی . منځنی عمر د وړ اند، هوښیارۍ او پوخ والي دوران دی . له دواړوتېروموسمونو څخه د تجربو لاس  ته راوړل  د ژوند دریم پړاو دی . خو وړ اند ، هوښیاري او تجربې تر زده کړې اړینې او ارزښتناکې دي . همدا رنګه  د حمیدي صاحب بل تلپاتې اړخ هم دده ادبي هلې ځلې دي ؛ لکه چې له دندو او زده کړو یې ښکاري  که څه هم  ده  ادبیات نه دي لوستي خوتر کومه چې ښکاره ده نوموړي له څلویښتمو کلونو راهیسې د هیواد په مطبوعاتو کې وخت په وخت خپلې لیکنې خپرې کړي دي ؛ دده ځینې سیاسي لیکنې د ډډوال، ښکارندوی او کلیوال په  مستعارونومونوهم خپرې شوي دي او کله کله یې یو نیم شعرهم لیکلی او خپور شوی دی خوحمیدي صاحب د پښتو ادبي نثر په وده او بډایۍ کې ډیره  ستره او ارزښتناکه برخه  تر سره کړې ده  چې تر اوسه یې پنځلس غوره اثار ( د سړي لار، ژوبڼ، د ټوکو خورجین، وری څنګه لېوه شو؟، بختوره  پېشو، دوه مخي کسان، ژورې خبرې، د بریالیتوب لار، د زړې ادې کیسې، د کاڼي زړونه، د ملانصرالدین کچکول، چلباز، بدمرغه ټاپو، د بري راز .  څو سیاسي خبرې او د افغانستان ودانول) چاپ او خپاره شوي دي خو نوموړی لا تر اوسه هم ځان لیکوال او شاعر نه بولي وایې چې :« زه یوازې په لیکوالو او شاعرانو پسې اوږي ټولوم . 
 
نوموړي د خپلو لیکنو او ژباړو« دخوږه یاد» په هکله وایې چې : « د جورج اروېل نامتو نړیوال اثر       (Animal  Farm) مې چې په کمونیسټی دیکتاتوري پورې یې ملنډې وهلي دي او د دوی ټګۍ ، برګۍ یې   ډیرې ښې راسپړلي او په ګوته کړي دي او کټ مټ هماغسې وشول چې جورج اروېل یې په ١٩٤٥زېږديزکال کې وړاند وینه کړي وه ؛ پر افغانستان باندې د شوروي یرغل پر مهال   د «ژوبڼ » په نوم و ژباړه او د ۱۳۶۷ په پسرلي کې مې په خپل ځانګړي لګښت چاپ او خپور کړ چې نه یوازې یې د هیواد پالوفرهنګیانو او لوستونکو له خوا داسې تود هرکل وشو چې مایې فکر هم نه و کړی بلکې د هغه مهال د لیکوالو اتحادې رئیس وتلی او نامتو لیکوال رهنورد زریاب او همدا رنګه د پېژندل شوي نامتو شاعر واصف باختري په مشرۍ یوه ډله فرهنګیان زما کور ته د مبارکۍ او شاباسي لپاره راغلل چې  د دوی دغه  هڅونه مې تر اوسه هم « د خوږه یاد» په توګه د زړه په تل کې ځای لري . »

== چاپ شوي اثار ==
#د سړي لار                     ١٣٥٧
#ژوبڼ                              ١٣٦٨ 
#د ټوکو خورجين             ١٣٧٠
#وری څنګه لېوه شو؟       ١٣٧٤
#بختوره پېشو                ١٣٧٤
#دوه مخي کسان              ١٣٧٥
#ژورې خبرې                  ١٣٧٥
#د برياليتوب لار          .  ١٣٧٨
#د زړې ادې کيسې          ١٣٨٠
#دکاڼو زړونه                   ١٣٨٠
#د ملانصرالدين کچکول ١٣٨١
#چلباز                            ١٣٨٢
#بدمرغه ټاپو                 ١٣٨٢
#د بري راز                       ١٣٨٣ 
#څو سياسي خبري او د افغانستان رغونه  ( دغه کتاب دچاپ پر لاره دی )

== يادښت ==
ښاغلي حميدي لمړی خپل پنځلسم کتاب د( څو سياسي خبري او دافغانستان ودانول ) په نوم يادکړی و ،دا کتاب په بېنوا ويبپاڼه کښي چي ٤٦ سرليکونه لري ٤٦ پرله پسې ورځي د بېنوا ويبپاڼي له لاري خپور شو،کله چي ارواښاد حميدي په بېنوا ويبپاڼه کښي تر خپرېدلو وروسته د کتاب دچاپ پرېکړه وکړه دتيلفون له لاري يې راته وويل چي دکتاب د ليکوال ښاغلي کريم ميثاق سره يې تر مشورې وروسته کتاب ته د ( څو سياسي خبري او د افغانستان رغونه ) نوم غوره کړ . 
ښاغلي حميدي د خپل وياړمن ژوند د پای د شېبو څخه پنځه ورځي مخکي يو فکس  رالېږلی و چي بايد زنګ ورته ووهم ، خو کشکي دومره په بخت تکړه وای چي د ارواښاد سره مي يو ځل بيا خواله شوي وای !
دا چي خدای بخښلي حميدي به څه ويل غوښتل ، هغه يې له ځانه سره يوړل ، او زه به يې دا خاطره تر ډېره هېره نه کړای شم !
ښاغلی حميدي ( دوشنبه د ١٣٨٤ لمريزکال دغويي دمياشتي پر ١٢مه نېټۀ ) د زړه د ناروغۍ له کبله  د هالنډ په پلازمېنه امستردام کي آ ايم سي روغتون ( A.M.C. Amsterdam ) ته لاړ، سې شنبه يې د زړه لومړی او دوهم جراحي عمليات وشو ، او د همدې اوونۍ په وروستۍ ورځ نن ١٦ - غويي - ١٣٨٤ د جمعې دمبارکي ورځي سهار اووه بجې يې د ٦٤ کالو په عمر نور له دې نړۍ د تل له پاره سترګي پټي کړې !       ( روح دې  ښاد وي)
 

== شعر بېلګه ==
(کشکې)
 
== د نثر بېلګي ==
(ښکلا)
(زما د خوب مانا څه شي ده ؟)


[[وېشنيزه:پښتانه ليکوال]]
[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:افغانان]]
