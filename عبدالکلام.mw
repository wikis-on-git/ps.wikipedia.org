[[دوتنه:AbdulKalam.JPG|بټنوک|300px|کیڼ|عبدالکلام]]
'''ډاکټر ابولفقير زين العابدين عبدالکلام''' ''' ([[تاميلي ژبه|تاميل]]: அ.ப.ஜ. அப்துல் கலாம்; [[هندي ژبه|په هندي]]: अवुल् फ़किर् ज़य्नुल् अबिदीन् अब्दुल् क़लाम;''' په ١٥ د اکتوبر، ١٩٣١ کال کې د [[هندوستان]] په [[تاميل ندو]] کې زېږېدلی دی. نوموړی چې په لنډه توګه د '''A.P.J. Abdul Kalam''' په نامه سره هم يادېږي د هندوستان ولسمشر دی. د ولسمشرۍ سره سره هغه يو ډېر نوميالی ساينسپوه او انجنير دی چې د خلکو په مېنځ کې د هندوستان توغوندی سړی يا the Missile Man of India په نامه هم يادېږي.

== کاري ژوند ==

عبدالکلام د تاميل ندو په رامسوارام دهنوشکودي کې په يوې کاريګرې مسلمانې کورنۍ کې زېږېدلی. هغه خپل بری ليک د اېروناټېکل انجنيرۍ کې د مدراس تخنيکي انسټېټيوټ نه په ١٩٥٨ کال کې ترلاسه کړی. د فراغت نه وروسته نوموړی د هندوستان د دفاع څېړنيز او پرمختيايي تنظيم کې د هوورکرافټ پروژې کې د کار لپاره وګومارل شو. په ١٩٦٢ کال کې عبدالکلام د هندوستان هوايي څېړنيز تنظيم ته ولاړ او د مصنوعي سپوږمکيو په جوړولو او توغولو کې يې کاميابه ونډه درلوده. 

د هندوستان د لومړنۍ سپوږمکۍ د توغولو ګاډۍ (Satellite Launch Vehicle]] (SLV-III]] پروژه کې د لارښود په توګه ده ډېره اهمه ونډه درلوده او په کاميابۍ سره يې دا پروژه سرته ورسوله، او همداسې د جولای په مياشت، کال ١٩٨٠ کې د روهيني سپوږمکۍ د زمکۍ نژدې مدار کې د ځای پر ځای کولو کاميابه کړنه هم دده له برکته وه.

په ١٩٨٢ کال کې يو ځل بيا عبدالکلام د هندوستان د دفاع څېړنيز او پرمختيايي تنظيم ته د لارښود په توګه راستون شو، او دا ځل يې د توغنديو په جوړولو غور وکړ. هغه د آګني او پرېتوي نومي توغنديو د پرمختګ او اداره کولو مسول وه او همدا ددې سبب وګرځېده چې د ښه کار په پايله کې د هندوستان د توغندي سړي نوم ورکړ شو.

د ١٩٩٢ کال د جولای په مياشت کې عبدالکلام د هندوستان د دفاع وزارت ساينسي سلاکار شو. د هندوستان د حکومت د اهم ساينسي سلاکار په توګه د وزيرانو د کابينې په رتبه کې پاتې شو. د هغه کارونه ددې لامل وه چې هندوستان د لومړي ځل لپاره په ١٩٩٨ کال کې د [[پوخران-II]] کاميابه [[هستوي ازمېينه]] ترسره کړه او په همدې توګه هندوستان د نړۍ د هستوي وسلو په هېوادونو کې وشمېرل شو. ډاکټر کلام د کابينې د ساينسي کوميټې سلاکارانو مشر هم پاتې شوی او د هندوستان د ميلېنيم مېشن ٢٠٢٠ يا د زرکلنې مقصد ٢٠٢٠ لارښوونه يې هم کړې.

ډاکټر عبدالکلام د اکاډميکو زده کړو پسې روان شو او په [[آنا پوهنتون]]، [[چېنای]] کې د ٢٠٠١ کال د نومبر د مياشتې نه د تخنيک او ټولنيز بدلونونو [[پروفېسر]] شو او په همدې توګه د درس ورکولو سره سره په ډېرو څېړنيزو کارونو باندې بوخت وه. په هر صورت دده ترټولو غوره او اصلي مقصد دا وه چې د هېواد د لا پرمختګ لپاره د ځوانانو په ماغزو کې ډيوې بلې کړي او هغوی وروزي.

اوس ډاکټر کلام هندوستان د يوولسم ولسمشر دی او د ٢٠٠٢ کال د جولای د ٢٥ نېټې راهيسې پخپلې دندې بوخت دی.

== ستاينې ==

ډاکټر عبدالکلام يو بې جوړې سړی دی چا چې تر اوسه پورې د دېرشو پوهنتونونو نه دوکتوراګانې ترلاسه کړي دي او په همدې توګه د هندوستان درې لويې ملکي جايزې هم ترلاسه کړي. د پدما بهوشان جايزه يې په ١٩٨١ کال کې ترلاسه کړه، د پدما وبهوشان جايزه يې په ١٩٩٠ کال کې او په هندوستان کې تر ټولو لويه ملکي جايزه چې د هېواد کې د اعلی چوپړ په پايله کې ورکول کېږي د بهارت راټنا جايزه ده چې نوموړي په کال ١٩٩٧ کې لاس ته راوړه. پدې لنډو وختونو کې يې د يو بل پوهنتون نه د ستاينزي دوکتورا د اخيستلو نه لاس په سر شو او دا ادعا يې لرله چې دی د همدومره لاس ته راوړنو نه ډېر راضي دی چې په ژوند کې د ډېر زيار په ګاللو ور په برخه شوي.

== په اوبتل کې سفر ==

ډاکټر عبدالکلام د هندوستان په تاريخ کې لومړنی ولسمشر دی چې په اوبتل کې يې سفر کړی دی. په ١۴ د فبروري ۲۰۰۶ کال عبدالکلام د (آی ان اس سندهوراکشاک)(INS Sindurakshak) يو روسي جوړ شوی اوبتل ته د ويشاکاپتانام سمندري بېړۍ اډې نه وخاته. د هغه د سفر موده څه کم درې نيم ساعته وه. چې په دغه مهال کې د هندوستان ولسمشر د بېړۍ املې سره غرمنۍ هم يوځای وخوړله.

[[وېشنيزه:د ۱۹۳۱م کال زېږدنې]]
[[وېشنيزه:ژوندي خلک]]
[[وېشنيزه:د هند ولسمشران]]
[[وېشنيزه:تاميلي ساينسپوهان]]
[[وېشنيزه:هندي ساينسپوهان]]
[[وېشنيزه:د بهارت راټنا ګټونکي]]
[[وېشنيزه:هندي ليکوالان]]
[[وېشنيزه:هندي انجنيران]]
[[وېشنيزه:د پادما وېبهوشان ګټونکي]]
[[وېشنيزه:د هند مسلمانان]]
[[وېشنيزه:مسلمان ساينسپوهان]]
