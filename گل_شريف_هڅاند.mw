'''گل شريف هڅاند''' (۱۳۳۴ لېږديز لمريز [[کال]]، [[افغانستان]] د [[خوست ولايت]])، د [[پښتو ژبه|پښتو ژبې]] یو [[ليکوال]] او [[ژباړن]] دی. 
=مخينه= 
گل شریف هڅاند د عبدالله خان زوی پر ۱۳۳۴ لمريز کال د خوست ولايت د مرکز متون په يوه بېوزله کورنۍ کې زېږېدلی دی. دی پر ۱۳۴۲ لمريز کال د غرغښت په لېسه کې شامل شو او خپلې منځنۍ زده کړې یې په ښاري ښوونځي او گوربزو په منځني ښوونځي کې سرته ورسولې. پر ۱۳۵۷ لمريز کال د حربي ښوونځي له دولسم ټولگي څخه فارغ او د لوړو زده کړو لپاره د ژورناليزم په څانگه کې د [[د شوروي سوسياليستي جمهوريتونو اتحاد|شوروي اتحاد]] د [[اوکراین]] جمهوريت د [[لووف]] ښار پوځي، سیاسي [[پوهنتون]] ته واستول شو. له دغه پوهنتون څخه د ماسټرۍ  په پوهنيزې درجې سره فارغ شو. 
==دندې== 
گل شریف هڅاند د پوهنتون تر پای ته رسولو وروسته د افغانستان [[د دفاع وزارت]] د وخت د «حقيقت سرباز» [[ورځپاڼه]] کې دنده ترسره کوله. د يو څه مهال لپاره د اردو د راډیو او ټلويزيون پازه هم ور په غاړه وه. د رسمي دندې په وروستيو وختو کې د اردو مجلې د پازوال چلوونکي د مرستيال په توگه پر کار بوخت وو.  

پر ۱۳۷۵ ل ل کال د [[هېواد]] د حالاتو د بې بريده خړپړتيا له لامله د رسمي دندې پرې ښودو ته اړوت. د ناامنۍ او کمزوري اقتصادي حالت له لامله يې ډېر کلونه د گران هېواد او پلرني ټاټوبي څخه په بهر کې ژوند کاوه. 
          
==چاپ شوي اثار==
#طلايي متلونه، (ژباړه او راټولونه)، د ۱۳۸۵ لمريز کال، د [[کابل]] د پوهنې مطبعې چاپ.
#د ټوکو گوډی، (ژباړه او راټولونه)، د ۱۳۸۶ لمريز کال د پوهنې مطبعې چاپ. 
==اخځونه==
#گل شريف، طلايي متلونه.  
#گل شريف، د ټوکو گوډی. 


[[وېشنيزه:پښتانه]] 
[[وېشنيزه:پښتانه ليکوال]]
