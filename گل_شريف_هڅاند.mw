'''ګل شريف هڅاند''' د پښتو ژبې یو [[ليکوال]] او [[ژباړن]] دی . 
=مخينه= 
ګل شریف هڅاند د عبدالله خان زوی پر ۱۳۳۴ لمريز کال د خوست ولايت مرکز (متون) په يوه بېوزله کورنۍ کې زېږېدلی دی . دی پر ۱۳۴۲ لمريز کال د غرغښت په لېسه کې شامل شو او خپلې منځنۍ زده کړې یې په ښاري ښوونځي او ګوربزو په منځني ښوونځي کې سرته ورسولې . پر ۱۳۵۷ لمريز کال د حربي ښوونځي له دولسم ټولګي څخه فارغ او د لوړو زده کړو لپاره د ژورناليزم په څانګه کې د [[شوروي اتحاد]] د [[اوکراین]] جمهوريت د [[لووف]] ښار پوځي ، سیاسي [[پوهنتون]] ته واستول شو . له دغه پوهنتون څخه د ماسټرۍ  په پوهنيزې درجې سره فارغ شو . 
=دندې= 
ګل شریف هڅاند د پوهنتون تر پای ته رسولو وروسته د افغانستان [[د دفاع وزارت]] د وخت د «حقيقت سرباز» [[ورځپاڼه]] کې دنده ترسره کوله . د يو څه مهال لپاره د اردو د راډیو او ټلويزيون پازه هم ورپه غاړه وه . د رسمي دندې په وروستيو وختو کې د اردو مجلې د پازوال چلوونکي د مرستيال په توګه پر کار بوخت وو . 
پر ۱۳۷۵ کال د هېواد د حالاتو د بې بريده خړپړتيا لامله د رسمي دندې پرې ښودو ته اړوت . د ناامنۍ او کمزوري اقتصادي حالت لامله د ګران [[هېواد]] او پلرني ټاټوبي څخه په بهر کې شپې او ورځې سبا کوي .          
=چاپ شوي اثار=
#طلايي متلونه ، (ژباړه او راټولونه) د ۱۳۸۵ لمريز کال ، د [[کابل]] د پوهنې مطبعې چاپ .
#د ټوکو ګوډی ، (ژباړه او راټولونه) ، د ۱۳۸۶ لمريز کال د پوهنې مطبعې چاپ . 
=اخځونه=
#ګل شريف ، طلايي متلونه .  
#ګل شريف ، د ټوکو ګوډی .
