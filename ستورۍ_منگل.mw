[[دوتنه:ستورۍ منګل انځور.png|کيڼ|250px|بټنوک|ستورۍ منګل]]
'''ستورۍ منګل''' ''(په انګرېزي:Storai Mangal)'' د افغانستان د تياتر او سينما يوه پېژندل شوې څېره ده، نوموړې [[د ننګرهار ولايت]] په ډکه نومې سیمې کې زېږېدلې. پلارنی ټاټوبی ېې د پکتيا ولایت دی .په تېرو وختونو کې ېې په ډېرو کورني او بهرنيو جایزو او ستاینلیکونو نازول شوې . 
ستورۍ منګل د افغانستان د ګوتو په شمېر ښځينه و ممثلينو څخه ده چې هم ېې په کورنيو فلمونو کې برخه اخيستې او هم ېې د ګوتو په شمار بهرنيو فلمونو کې د هندي لوبغاړو سره ونډه اخيستې.

== مخينه ==
د ستورۍ منګل پلرنی ټاټوبی د پکتيا ولايت دی. هغه په خټه منګل ده. پلار ېې د پوليسو ژاندارم و چې د هيواد په بېلابېلو سيمو او ولايتونو کې ېې خپله پوځي دنده ترسره کړې. ستورۍ درې وروڼه او څلور خويندې لري . 
ستورۍ هم لکه د نورو افغانانو پشان د جګړې له کبله په کال ۱۹۹۲ز کې له هېواده کډوالۍ ته اړ شوې او لرې پښتونخوا کې مېشته شوه. هلته ېې تر ۱۹۹۸ز پورې ژوند وکړ بيا ېې د هالنډ په لور مخه کړه.  له ۲۰۰۸ز کال راپدېخوا په انګلينډ کې اوسېږي او هلته د کډوالۍ شپې ورځې تېروي.

== زده کړې==
ستورۍ منګل خپلې لومړنۍ او منځينۍ زده کړې په کابل کې پیل او هلته ېې تر بکولريا پورې بشپړې کړيدي .

== دندې == 
په ١٣٥٢ کال کې په راډيو افغانستان کې مقرره شوه او د راډيويي نندارو او د راډيو ډرام د پروديوسر په توګه يې دندې تر سره کړي.
ميرمن منګل د سياه موى جلالي، کج راه، او الماس سياه په فلمونو کې يې کار کړى دى. د ميړانه، وياړ، د وطن مور، سپينه ادې او نورو ټلويزيوني نندارو کې ېې هم کار کړى دى.

ميرمن منګل د سياه موى جلالي، کج راه، او الماس سياه په فلمونو کې يې عمومي کردار ادا کړی . د ميړانه، وياړ، د وطن مور، سپينه ادې او نورو ټلويزيوني نندارو کې ېې هم کار کړى دى. 
ستورۍ منګل د فلمونو تر څنګ د افغانستان په ملي ټلويزيون کې د يوې خپرونې کوربنه هم پاتې شوې چې د کاروان حله ټلويزيوني خپرونه نومېده او د کورنی ژوند راډيويي خپرونه ېې هم د يادولو  وړ ده . دې سره ېې د راډيويي خپرونو په لړ کې پرله پسې ډرام ، داستان، تمثيل ، د ډرامې او ټلويزيوني خپرونو په لړ کې ېې دتمثيل،  فلمونو نرېشن او دوبلې په برخه کې کارونه ترسره کړي او همدارنګه ېې د کابل تياتر څخه د وياړ او شمله په نوم تياتر وړاندې کړی .
=== د ستورۍ منګل د فلمونو او نندارو لړ لیک ===
# مېړانه (انځوريزه ننداره)
# رابعيه بلخي (فلم)
# سياه موی جلالي(فلم)
#   روزهای دشوار (فلم)
# تنګنا (ټلويزيوني فلم)
# هجرت (فلم)
* دوه هنري فلمونه ېې نيمګړي پاتې شوي چې يو ېې (کږه لار) نومېږي او بل ېې(تور الماس) 
* دهرماتما هندي فلم کې ېې هم د مرستياله رول لوبولی .

== په کډوالۍ کې بوختياوې == 
په ١٩٩٢ کال کې پيښورته کډه شوه او دوه کاله وروسته يې د بي بي سي له تعليمي پروژو سره په کار پيل وکړ.د نوي کور نوي ژوند په راډيويي ننداره کې يې لومړى د کونډې او بيا د بس بي بي رولونه لوبولي.
په ١٩٩٨ ز کال کې هالينډ ته ولاړه او تر2008 زکال پوری د[[ اوتريخت]]  په ښار کې اوسيدله. واده يې کړى دى او شپږ ماشومان لري چې درې زامن او درې لوڼې دي . ميرمن منګل د هجرت د فلم پروديوسره ده چې په هالينډ کې جوړ شوى دى. ستوری منګل په همدي فلم کې يې د يوې افغان کډوالې مېرمن رول هم لوبولی چې تشويشې جميله نومېږي. ستورۍ منګل په ۲۰۰۸ م ز کال  له هالنډ څخه ېې د انګلينډ په لورکډه وکړه. او س هلته وروسته له ۱۰ کاله يوازېتوبه ،بېرته د خپل خاوند ګلاب زاده سره يو ځای شوه.  ياده دې وي چې مېرمن ستورۍ منګل خپل سکه اولادونه نه لري او پورته ياد شوي شپږ اولادونه د نوموړې د خاوند د لومړنۍ مېرمن څخه ورپاتي دي. مېرمن منګل ډېره زړوره پښته ده، اوله هېواده بهر فرهنګي هڅې يې د ستايلو وړ دي. ستورۍ منګل په بهر کې هم خپلو هنري کارونو باندې لګيا ده او تر ډېره د بهر مېشتو افغان ټولنو په خپرونو او غونډو کې ېې برخه اخيستې او د ټولنو له اړخه هم ستايل شوې ده.  دم مهال په لندن کې مېشته ده .

[[وېشنيزه:لوبګران]]
[[وېشنيزه:پښتنې لوبګرانې]]
[[وېشنيزه:پښتنې]]
