'''ستورۍ منګل''' د افغانستان د تياتر او سينما يوه پېژندل شوې څېره ده، نوموړې [[د ننګرهار ولايت]] کې نړى ته راغلې ده. 

== زده کړې او دندې==
د بکلوريا په سطح يې زده کړې کړي. په ١٣٥٢ کال کې په راډيو افغانستان کې مقرره شوه او د راډيويي نندارو او د راډيو ډرام د پروديوسر په توګه يې دندې تر سره کړي.

ميرمن منګل د سياه موى جلالي، کج راه، او الماس سياه په فلمونو کې يې کار کړى دى. د ميړانه، وياړ، د وطن مور، سپينه ادې او نورو ټلويزيوني نندارو کې هم کار کړى دى.

په ١٩٩٢ کال کې پيښورته کډه شوه او دوه کاله وروسته يې د بي بي سي له تعليمي پروژو سره په کار پيل وکړ.

د نوي کور نوي ژوند په واډيويي ننداره کې يې لومړى د کونډې او بيا د بس بي بي رولونه لوبول.

په ١٩٩٨ کال کې هالينډ ته ولاړه او تر2008 کال پوری د اتريخت په ښار کې اوسيدله. واده يې کړى دى او شپږ ماشومان لري چې درې زامن او درې لوڼې دي . ميرمن منګل د هجرت د فلم پروديوسره ده چې په هالينډ کې جوړ شوى دى. ستوری منګل په همدي فلم کې یې د يوی افغان کډوالې میرمن رول هم لوبولی چې تشویشې جمیله نومیږي. ستوری منګل په ۲۰۰۸ م کال په هجرت کې محاجره شوه او له هالنډ نه یې د انګلستان لندن ښار ته هجرت یا کډه وکړه. او س هلته پس له ۱۰ کاله بیلتون بیرته د خپل خاوند ګلاب زاده سره یو ځای شوی ده. ستوری منګل په هالنډ کې د احمد شاه بهاند په نوم یو بچه خوانده هم لري چې د پلمونو لوبغاړی دی.یاده دی وي چې میرمن ستورۍ منګل خپل سکه اولادونه نه لری او پورته یاد شوي شپږ اولادونه د نوموړي د خاوند د لومړنی میرمن څخه ورپاتی دي.میرمن منګل ډېره زړوره پښته ده، اوله هېواده بهر فرهنګې هڅې یې د ستایلو وړ دي.

[[وېشنيزه:لوبګران]]
[[وېشنيزه:پښتنې لوبګرانې]]
[[وېشنيزه:پښتنې]]
