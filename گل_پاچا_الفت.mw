[[Image:Gul_Pacha_Ulfat.jpg|thumb|289px|استاد ګل پاچا الفت]]
'''استاد ګل پاچا الفت''' د شعر او ادب په اسمان کې يو ځلاند ستوری دی . د هغه په ژوندانه کې ، د هغه ډيرې ديني ، ادبي ، اجتماعي ، انتقادي ، علمي او څېړنيزې مقالې او کتابونه چاپ شوي دي . د هغه تر مړينې وروسته د هغه يو شمير ناچاپ اثار هم چاپ شوو او ځينې چاپ شوي کتابونه يی بيا او بيا چاپ شول . 
مرحوم استاد ګل پاچا الفت د ميرسيد پاچا زوي د سيدفقير پاچا لمسی په خټه سيد پښتون او په ١٢٨٧ هشمسي کال د [[د لغمان ولايت|لغمان]] د عزيز خان په کڅ کې زيږيدلی دی ٠ 

== زده کړې ==
علمي تحصيلات يې په غيررسمي مدرسو کې کړي او د خپل وخت متداول علوم لکه [[صرف]] ، [[نحو]] ، [[منطق]] ، [[فقه]] ، [[تفسير]] ، [[حديث،]] [[معاني]] اوبيانيې ئی د [[د ننګرهار ولايت|ننګرهار]] او [[کابل]] له مشهورو استاځانو څخه لوستی دی.

== دندې ==
په ١٣١٤ کال کې د [[انيس]] د ورځپاڼې په اداره کې د کاتب په حيث مقرر شو، په ١٣١٥ کال کې د هغه وخت د انجمن ادبي ( چې بيا [[پښتو ټولنه]] شوه ) د تاليف او ترجمي په څانګه کې غړی شو چې ([[زيری]]) اخبار يې هم چلاوه٠ په ١٣١٨ کال کې د [[پښتو]] ټولنې د صحافت د مديريت مرستيال شو٠ په ١٣١٩ کال کې د پښتو ټولنې د لغاتو او قواعدو د څانګې مدير شو ٠ په ١٣٢٠ کال کې د [[اصلاح]] د ورځپاڼې د پښتو مشاور شو او پر همدغه کال د پښتو ټولنې لوي مبصر او د کابل د مجلی چلوونکي وټاکل شو٠ په ١٣٢٥ کال کې د ننګرهار د [[اتحاد مشرقي]] د جريدې مدير شو ٠ په ١٣٢٧ کال کې د ننګرهار د قبايلو مدير شو او په ١٣٢٨ کال کې د [[جلال اباد]] د خلکو له خوا د ملي شوری په ٧ مه دوره کې په وکالت وټاکل شو چې بيا په ملي شوری کې دوهم معين هم شو٠ په ١٣٣١ کال کې د لغمان د قرغيو د خلکو لخوا د ملي شوری د ٨ مې دورې استازی وټاکل شو ٠ په ١٣٣٥ کال کې په لومړي رتبه د پښتو ټولنې مشر وټاکل شو او پر دې سر بيره د ادبياتو په پوهنځي کې د پښتو ژبې استاد هم و ٠

== د پښتو د ادب د اسمان ستوری ==
ښاغلي (( محصل)) د اباسين د مجلې ليکوال د ارواښاد الفت پر ادبي ژوند داسي ليکلي دي : الفت د پښتو ادب يو ځلاند ستوری دی ، که د پښتو ادب نن ورځ يو غوره ليکوال او شاعر لري نو هغه به الفت وي ٠ 
<br>الفت صاحب د پښتو ژبې په ليکوالو او اديبانو کې ډير لوړ مقام لري او د استاذی منزلت ته رسيدلي وو ٠ په نثر او نظم کې يې استادانه قلم درلود او په دري کې يې هم ښه نثر ليکه او د نظم استعداد هم ورسره وو٠ په عربي کې يې هم کله کله مقالې ليکلې دي ٠ 

ارواښاد استاد الفت د پښتو ادب ځلاند ستوری دی ٠ دده شعر ډير سليس ، روان ، خوږ او په عين حال کې له نوښته ډک دي ٠ ډير نازک او نوي خيالات په زړو ساده الفاظو کې ځايوي او ډيرو زړو او له نظره لويدلو مضامينو ته نوي خوند او رنګ ورکوي ٠ په نظم او نثر کې د پوره استدلال خاوند دی ٠ په تيره بيا د ده اشعاراو د نثر خوږې ټوټې له هره حيثه زړه وړونکي دي ٠ په تيره بيا چې په دې ټوټو کې ټولنيز دردونه په ښو اغيزناکو الفاظو بيانوي ٠ په دې ترتيب د ښاغلي الفت په نثر او نظم کې نوښت ، استدلال او انتقادی روح په خورا ساده عباراتو کې ځليږي چې دا د ښاغلي الفت د استاذي نښه بلل کيږی ٠ مرحوم الفت په ټولنيز ژوند کې يو مخي خوش خلقي ، متين او په عين حال کې د ورين تندي خاوندؤ ، مجلس يې ډير خوږ او خبرې يې د مزاحيه روح لرونکي وي چې ځيني ټوکې يې د خلکو په خولو کې جاري دي او ځينې خپرې شوې هم دي ٠

== ځانګړي وړتوبونه ==
[[انځور:ګل پاچا الفت.jpg|thumb|289px|استاد ګل پاچا الفت]]
استاد الفت د خپلې ذهني او فکري پوهې له مخکې د کائيناتو په رمزونو او رازونو پوه و او د انسان د پيدايښت او د هغه د ژوند په باب يې خورا مينه لرله ٠ ارواښاد استاد الفت د ژوند پر کيفيت او جوهر ټينګار کاوه ٠ دی داسي وايي که څوک غواړي چې د خلقت او فکرت په رمزونو او اسرارو پوه شي او په يوه شنه پاڼه کې د معرفت دفتر وګوري ، خپل عقل، شعور او احساس دې پر کار واجوي او د زړه سترګې دې وغړوي ٠ په يوه لاره ډير خلک تيريږي ، خو يو نيم پکې چيرته يوه ښکلې مرغلره پيداکړي چې د چا له اميله پريوتي او په خاورو کې پرته ده ٠ 

ارواښاد استاد الفت بل ځای داسي وايي د انسان په وجود کې دوه شيان ډير غزيز معلوميږي چې يوه ته زړه او بل ته دماغ وايي ٠ له دماغ نه علم او فلسفه پيدا شوه ، زړه نه شعر او ادب، ارواښاد الفت ډير کتابونه ليکلي دي ٠ کله د [[کابل]] او د مشرقي اتحاد مدير و ، کله په شورا کې وو او کله د کابل دپښتو ټولنې مشر٠ 

خو مونږ د الفت شخصيت په نورو صفاتو پيژنو ، دی يو ډير دقيق او ستر صنعت کار دی ، د الفت [[هنر]] په پښتو نثر او نظم کې ښکاري او ځانته يو ځانګړي طرز لري ٠ د الفت نثر هم شعر دی او نظم يې هم شعر دي ٠ کوم وخت يې چې پر نثر څه ليکلي ، نو د فطرت ډير نازک او واړه دقايق ويني ؟ او څرګندوي يې د انسان د ټولنيز ژوند ډيرې ښيګڼې په داسي ژبه بيانوي چې لوستونکي دده استدلال په ښه ډول قانع کوي ٠ د الفت په نثر او نظم کې کوم فلسفې يا تاريخي استدلال نشته خو د فطرت له هره ګوټه داسي دلايل او براهين راباسي چې تر هر رنګ منطقې استدلال ښه او ټينګ وي ٠ د ده هند هم دا دی چې ځانته د استدلال ځانګړي لاره لري او د ژوند عادي پيښې هره يوه دده دپاره د شعر يوه غوره موضوع وي ٠ کله کله د الفت نثر تر نظم خوږوي ، خلک وايي چې نظم پييل دی او يو ناظم مرغلرې پييلي ٠

== د شعر يوه بېلګه ==
ارواښاد کله الفاظ هسي سره پييلي چې تر هر رنګ نظم ښه ښکاري او غوره وي ٠ 
د هنر مند ښه مهارت او کمال دا دی چې عاي شي ته ښکلي رنګ ورکولي شي ٠ 
ارواښاد الفت په دې اړه د لوي لاس او مهارت خاوند دی ٠ 
{{شعر}}
{{ب|زه پټې سترګی نه يمه په مسرڅه اوس پوهيږم|په خلاصو سترګو باندی ماجهان ليدلی دی}}
{{ب|له دامه که دی خلاص کړم په قفس کې دې ايسار کړم|صياده؟ ماخو څو رنګه زندان ليدلی دی}}
{{ب|عمل چی وی ازاد او انتقاد په کی بندی وی|ماهلته د ظلمو نو سخت طوفان ليدلی دی}}
{{ب|که هريورانه وژنی خيال او فکر مومه وژنه|په دی کی می وطن ته لوی تاوان ليدلی دی}}
{{د شعر پای}}


[[وېشنيزه: پښتانه شاعران]]
[[وېشنيزه: پښتانه ليکوالان]]
[[وېشنيزه: پښتانه]]

[[en:Gul Pacha Ulfat]]
