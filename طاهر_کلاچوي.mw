طاهر کلاچوي د پښتو ژبې يو نامتو شاعر, عالم او محقق دی.  په کلاچي ډېره اسماعيل خان کښې د حضرت فقير نور محمد کره سترګې روڼې کړې. په قام کمال خېل ګنډه پور دی.

==مخينه== 
د طاهر کلاچوي صېب خپل نوم غلام سرور دے او پۀ ادبي دنيا کښې پۀ طاهر کلاچوي باندې يادېږي۔طاهر کلاچوي صېب پۀ کال ۱۹۱۸پۀ ضلع ډېره اسماعيل خان تحصيل کلاچي کښې د حضرت فقير نور محمد سروري قادري کره زېږېدلے دے۔ د اصل نه پښتون او د قام نه ګنډا پور دے۔ د ګنډا پور قام سلسله نسب د مشهور بزرګ حضرت سيد ګېسو دراز شاه رحمهَ الله عليه ته رسي۔ چې مزار ئې پۀ حيدر آباد دکن کښې دے۔ د طاهر کلاچوي صېب پلار ډېر لوۓ عالم او صوفي تېر شوے دے۔ چې د خپل علم پۀ ذريعه ئې پۀ زرګونو زړونه منور کړي دي۔ طاهر کلاچوي صېب هم ديني تعليم د خپل پلار نه حاصل کړے وو۔ پۀ اردو، فارسي او پۀ پښتو ژبه ئې پوره پوره عبور لرلو۔ د طاهر کلاچوي صېب نظم او نثر دواړه د اردو او پښتو پۀ اکثرو معياري رسالو او اخبارونو کښې وخت پۀ وخت چاپ شوي دي۔ طاهر کلاچوي صېب ته" د مينې غېږ" نومې کتاب باندې د رائيټر ګولډ لاهور له اړخه اول انعام هم ورکړے شوے دے او کتاب ئې پۀ "اېم،اے"او د "بي،اے" پۀ کورسونو کښې هم شامل دے۔د طاهر کلاچوي صېب د ژوند ابتدائي برخه پۀ پنجاب کښې تېره شوې ده۔ پۀ ۱۹۳۷ کښې بنو ته راغے چې د بنو سيمه ئې د معياري ادب سره اشنا کړه۔ د طاهر کلاچوي صېب نه مخکښې چونکې پۀ بنو کښې مېداني او اولسي شاعري زياته وه، چې د معاش يوه ذريعه جوړه شوې وه۔ لاکن لوۓ الله ته دغه بې مقصده شاعري منظوره نۀ وه او د طاهر کلاچوي صېب غوندې عالم اوپياوړے ليکوال ئې راولېږلو چې د بنو سيمه اوس هم پرې ناز کوي۔ د طاهر کلاچوي صېب د بنو پۀ شعري ادب ډېر زيات اثرات دي او دغه د طاهر کلاچوي صېب د احساناتو يو ښکاره ثبوت دے۔ 
اثار
د طاهر کلاچوي صېب څلور شعري مجموعې دي چې درې پۀ پښتو کښې او يوه پۀ اردو کښې ده۔ د دې نه علاوه نثر ئې هم ليکلے دے خو د خپلو زامنو د غافليت له وجې ناچاپ پروت دے۔ د کتابونو نومونه ئې دا دي۔ (۱) د مينې غېږ۔۔۔پښتو (۲) د حسن لمن۔۔۔پښتو  
==د شعر بېلگې يې== 

==مدني اکر== 

==چاپ شوي نښيرونه يې== 
۱- د مين غېږ (شعري ټولگه). 

۲- مضراب (شعري ټولگه). 

۳- د حسن لمن (شعري ټولگه).  

۴- خنده گل (شعري ټولگه په اردو ژبه کې). 
 
شاعر [[عمر دراز مروت]] د هغه ټول کلام راغونډ کړی او د «د طاهر کليات» په نوم يې په يو ځای چاپ کړی دی. 

[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:افغانان]]
