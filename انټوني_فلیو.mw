'''انټوني ګاررارډ نیوټن فلیو''' (۱۹۲۳زېږد تر ۲۰۱۰ز کال) برېټانوي فیلسوف چې د تحلیلي فلسفې سرلاری و په خدای باورۍ اعتراف وکړ!

==له بې خدایۍ تر خدای باورۍ:==
فلیو په ۱۹۵۰ز کال کې خپله مشهوره مقاله (الهیات او باطلېدنه) د دیني عباراتو د تحقیق مبحث په ځانګړي توګه (خدای شتون لري) له سره پرانېست. له هغه مهاله تر نیمه پېړۍ پورې فلیو د اکسفورډ، آبردین، کیل او ریدینګ پوهنتونونو کې د ښوواند او پروفیسر په توګه دنده ترسره کړې . همدارنګه یې په ډېری امریکایي او کاناډایي پوهنتونونو کې د ویناوال په توګه په علمي مباحثو، کتابونو ویناوو او خپلو لیکنو کې له بې خدایۍ څخه دفاع کوله، او پس له مرګه ژوند باندې به یې هر وخت نیوکه کوله. 
==لیکنۍ اثار==
مهمترین اثار یې په دې اړه اروایي څېړنو باندې نوی څېړنې، خدای او فلسفه، په لویدیځه فلسفه مقدمه، عاقل حیوان او د هیوم اعتقادي فلسفه شامل دي.

په ۲۰۰۴ز کال د ۸۱ کلنۍ په عمر یې رسما د عقیدوي بدلون په ښکاره کولو سره د خپل دین فلسفه روښانه کړه چې دا نړۍ د یوه خالق له خوا پنځول (خلق) شوې ده.

لږه موده نه وه وتلې چې فلیو د (خدای شتون لري) تر نامه لاندې کتاب ولیکو: څرنګه د نړۍ تر ټولو رسوا بې خدایه خپل فکر ته بدلون ورکړ! اړوند کتاب له ډېرو انتقادونو سره مخ شو او نیویارک ټایمز لا ولیکل چې انټوني فلیو د زړښت له لامله عقلي زوال سره مخ دی او ددې کتاب لیکوال یې Roy Abraham Varghese وګڼلو. همدارنګه د انټوني فلیو تېر مهال (د الحاد او خدای باورۍ ژوند)، د انتقادونو سره او د د فلیو عقیدوي بدلون او د نقادانو ځوابونو سره چاپ شوی دی. په بل کتاب کې چې (خدای شتون لري) چاپ شوی، ددې کتاب مقدمه ګیري هابرماس (د لیبرټي پوهنتون پروفیسر) لیکلې ده. 
==مړینه==
انټوني فلیو د اپریل په ۸مه، ۲۰۱۰ز کال په داسې حال کې ومړ چې په څښتن تعالی بشپړ ګروهمن و!
