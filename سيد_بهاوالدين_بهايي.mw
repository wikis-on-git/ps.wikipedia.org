[[دوتنه:سيد بهاوالدين بهايي.jpg|بټنوک|سيد بهاوالدين بهايي]]
'''سيد بهاوالدين بهايي''' يو افغان شاعر و.
== مخینه ==
دهیواد خوږ ژبی شاعر د[[تصوف]] او [[عرفان]] لارښود  بهايي جان چی مکمل نوم یی سيد بهاءالدين او تخلص یی بهايي جان دی دمرحوم [[سيد محمد يار اتش نفس ]]زوی په کال 1272 هجری لمریز کی د[[زابل]] ولایت د[[شنکۍ ولسوالۍ ]]په ملکزایو کلی کی  دنیا ته راغلی پلاریی مرحوم [[ سيد محمد يار اتش نفس ]]د [[نقشبنديه]] طريقې پياوړى مرشد ،روحاني ، صوفی ،او شاعر وودشعر نمونه یی په [[اریانا دايرة المعارف ]] کی چاپ شوی .
دسيد بهايي جان آغا پلرونه او نيکونه له 900 سوه کلونو څخه راپدې خوا په افغانستان کي ميشت شوی چی د تاریخ  په اوږدو کي یی  دتصوف او عرفان ترڅنگ  د دینی زده کړومرکزونه   جوړ کړی او له همدی لاری خپل  ولس او خلکو ته دخدمت جوگه شوی .
== زده کړه ==
سيد بهايي جان په شپږ کلنۍ کي دزابل ولايت دشنکۍ ولسوالۍ دغنډانو په [[خانقا]] کي په زده کړو پيل وکړ دسمی له مشهور عالم حاجي ملاعبدالحميد نه يې ليک لوست زده کړل  ، دفارسي مروج کتابونه ابتدایی [[فقه]] او ابتدايي [[صرف ]]يې زده کړل او تر اتلس کلنۍ پوري يې [[فقه]] ، [[صرف]] [[نحو]]، [[ميراث]] [[اصول]] ، [[عقايد]] اونور فنون دخپلو مشرانو وروڼو سيدمحمد موسىٰ او د طريقت له لارښود  شيخ مولانا ميانورمحمد آغوجاني صاحب څخه  زده کړل او له اتلس کلنۍ څخه  وروسته کندهارته ولاړاو هلته يې د[[تفسير]] او[[ قرائت ]][[علوم]] له مولوی  شرف الدين او دغوث زمان سيد محمد عمرجان کندهاري څخه  ، چي دده نسبي ورورهم  وو حاصل کړل . او نور علوم يې په غزني کي د[[واغظ ولسوالۍ]] دچهارده له ملا صیب ملا محمدعلی اود[[غزني ]] دارزو دکلی   له ملاحاجي قربان نه ولوستل او وروسته دلوړو زدکړو له پاره د[[کابل ]]د دارالخلافې د[[ميزان التحقيق]] [[مدرسه]] ته شامل شو چي نوموړى [[دارالعلوم]] د هغه  وخت دشرعاتو دپوهنتون حيثيت درلود.

== [[تصوف]] او[[عرفان]] ==
حضرت سيد بهايي جان دمعرفت او معنويت په آسمان کي لکه لمر وځليد او ټولوته فيض بښونکى شواو دژوندستره برخه يې دخپل نفس سره دمجاهد ت اوله خلق الله سره مرستې ته وقف کړې وه،اکثره وخت به يې په خلوت کي دخداى (ج) په ذکر ، ليک او لوست تېراوه .
دبېلکي په توگه دده دلسگونو خلوتونو څخه ديوې ناستې يادونه کوو هغه داچي : د۷ اوو کالو اودري مياشتو په اوږدو کي د ۱۳۳۵ نه تر ۱۳۴۲ کاله پوري د[[غزني]] دروضې په [[خانقا]] کي په خلوت او عبادت بوخت ؤ او هم به دخلوت په دوران کي روژه وو خوراک به یی  يوازي داوربشو يو ټوک ډوډۍ وه چي په دا د ده دهوډمن او ځواکمن رياضت یوه بیلگه وه .
==د بهایی جان دکلام نومونه==
*سنګـــــريــــزې دحــــــــــرم وايـي محــمــــدرســـول الله دى ﷺ
*په كـعــبـه كښې صــنــم وايي محـــمــــدرســول الله دى ﷺ

*عصاوايي ستاپه لاس كښې چي خداى يودى ته رسول يې
*پورته عــــــرشِ اَعـــظــم وايي محــمــــدرســـول الله دى ﷺ

*ناقه وايي ترتا لاندي حضرت سپوردى پرما باندي
*دواړه لـــــوحُ قــــلــم وايي محــمــــدرســـول الله دى ﷺ

*كلــيــمــه په زوره وايي درضـــوان دثمــــر پاڼــې
*دلـــتـه مـــار لــــړم وايــي محــمــــدرســـول الله دى ﷺ

*پــيـريان وايي انســان وايي ته بيشكــه پيغمبر يې
*عــرب وايي عجـــم وايي محــمــــدرســـول الله دى ﷺ

*په حــرم كښې ستنه ژاړي ستاوصال له خدايه غواړي
*كال دفـتـحې زمــــــزم وايي محــمــــدرســـول الله دى ﷺ

*سپوږمۍ راغله سرګردانه ستا ګـــرېــوان ته لــه آسمـــانه
*ستاپه وړاندي هــــــردم وايي محــمــــدرســـول الله دى ﷺ
*ستااولاد بهــايي جــان دى غزل وايي بلــبــل خوان دى
*په سرو سترګــو پُر نـم وايي محــمـدرســـول الله دى ﷺ

د ژړا سلام

*محمد ﷺ له دنيادرومي جهـــان ژاړي
*ځمكه ژاړي غرونه ژاړي آسمان ژاړي
*ژړوي مرغــــان دونو په ښا خـــو كې
*خـاندان دنــبـــوت په ارمـان ژاړي
*حســنـيــن په نارو په غــلبـــلـــو شو
*فاطمه په څيري څيري ګرېوان ژاړي
*دحضرت علي رض له حاله خبر مه شې
*صديق ژاړي عمرژاړي عثمان ژاړي رض
*عائشه چي معشوقه دپاك رسول ده
*صـــبر نه لـري په آهُ فـغـان ژاړي
*تنهـا ندى دا ستـم پر اَهل بـيتو
*كـورُ كلى مدينه په سوزان ژاړي
*خور اك نه كوي اوښان لـه هسي غمه
*مخ وهي په دواړو لاسوبدوان ژاړي
*جبراييل وخوت له درده وآسمان ته
*عزرائيل چي هم راوړي فرمان ژاړي
*دا همـه واړهماتمدهـاشمي دى
*چي تر اوسه دچمن بلبـلان ژاړي
*دا فراق دى وهـر چا ته رســېدلى
*عرب ژاړي عجـم ژاړي افغـان ژاړي
*ولې نه كـوې ! ژړا بهايي جـانه !
*مدني تر خاورو لاندي ياران ژاړي

مناجات

*بې لــــه تا بله خـــوانه لــــرم خـــاونده
*بلې خـــواته ســـودانه لــــرم خـــاونده
*مخ مي توردى شرمنده يم ستاپه دركي
*بې وفـــا يــــم وفــــــا نه لــــرم خـــاونده
*سر تر پايه ګنــهـــكاريـــــم بد عـــمـلــه
*ولې شــــرمُ حــــيانه لــــرم خـــاونده
*بندګي كــــــولى نه شــم لـــه اخـــلاصه
*بيــداري تر ســبـــا نه لــــرم خـــاونده
*كه مي وبخښې باداره ستا كــــرم دى
*حق دعفــوې پرتا نه لــــرم خـــاونده
*چاته وژاړم وكومې خواته ولاړشــم
*بل طـــرف بله خــــوا نه لــــرم خـــاونده
*ستا رضــا مي په خاطر كي ده نيولې
*بل مقصود مدّعا نه لــــرم خـــاونده
*ازمايش راباندي مـــه كــــوه څــښتــنه !
*چي طـــاقـــت دبـــلا نه لــــرم خـــاونده
*دشيطان لـــه ډيره مكـــره فــنا غواړم
*زور دنـفــسُ هــــــوا نه لــــرم خـــاونده
*بيا كه ستا دكـــرم زېرى پر مـــا وشي
*زه پر وا دهيـــچـــا نه لــــرم خـــاونده
*ربه ! روى دمحمّد مي دى در وړى
*چي بل داسي آغــــا نه لــــرم خـــاونده
*شكر دا چي ته مي خداى زه دي بنده يم
*بل جـــواب زه بهـــــا نه لــــرم خـــاونده
== د بهایی جان اثار او لیکنی ==
# دوه دفتر دېوان بهايي جان _ ناچاپ
# گلدسته :گلچين اشعار پښتو ، فارسي _ ناچاپ
# ساقي نامه نظم نثر فارسي . دچاپ کال ۱۳۹۶-3
# آسمان حُسن نظم ، نثر فارسي . د چاپ کال ۱۳۹۶
# مصطلحات صوفيه : چاپ کال ۱۳۹۶-5
#  سمنگاني نظم ، نثر پښتو فارسي قلمي دليکنې تاريخ ۱۳۵۰ ش
# رساله اخلاق زنانه پښتو قلمي ناچاپ7
# رساله انسان کامل فارسي قلمي ناچاپ 
# چلتارمدينه دليکنې تاريخ ۱۳۳۶ش چاپ شوی9
# ابرارمدينه پښتو،فارسي چاپ
# اسرارمدينه پښتو، فارسي ، ناچاپ 
# انوار مدينه فارسي .ناچاپ-12
#  برگ بهاري دليکنې تاريخ ۱۳۳۷ش چاپ 
# دولسم دفتر پښتو ، فارسي نظم دلکنې تاريخ ۱۳۳۶ش ناچاپ
# روضةالشعرا : دليکنې تاريخ ۱۳۳۷ چاپ
# روضة العرافا: چاپ ۱۳۳۷ ش
# غزلباغ دليکنې تاريخ ش ۱۳۳۷ ناچاپ 
# رودبارنى ۱۳۵۳ش چاپ
# نارنور داتش نفس خوارق دچاپ کال ۱۳۴۲ش
# بحرالانوار، رساله معرفي کرامات حضرت نانا صاحب دچاپ کال ۱۳۴۲
# جزيات قديمي قلمي ناچاپ 
# کليات اول دفتر دليکنې تاريخ سال ۱۳۳۵ش چاپ 
# کليات دويم دفتر ناچاپ
# چلتار بهايي فارسي ناچاپ
# چلتارمدينه قديمي دليکنې تاريخ ۱۳۴۱ش ناچاپ 
# فرخاري قديم قلمي دليکنې تاريخ ۱۳۳۹ ش ناچاپ
# فرخاري جديد دليکنې تاريخ ۱۳۴۷ ش ناچاپ
# دغزني مناره قلمي ۱۳۳۸ ش ناچاپ
# نقلُ پتاسه قلمي ناچاپ
# چراغ المريدين دچاپ کال ۱۳۰۹ش
# مراسلات افغاني دليکنې تاريخ ۱۳۳۸ ش ناچاپ
# چهارده معصوم چاپ 
# جزيات چاپ
# درة العاشقين چاپ
# رسائل سراپاٰى معشوق ناچاپ
# نکات واشارات ابرار مدينه چاپ
# وړه رساله دهرات دسفر واقعې او شرح ناچاپ 
# ارغوان قلمي ناچاپ
# دسيدبهاي ي جان اواستاد خليل الله خليلي مناظره او مشاعره چاپ
# دسيدبهايي جان او تېجه سنگه مشاعره چاپ

==  مړینه ==
مرحوم بهایی جان صاحب زاده  د ۱۳۵۱ لمريز کال دلړم دمياشتي په ۳۰ وفات او په غزنی کی د[[سلطان محمود غزنوي]]  زیارت ته څیرمه دروضه په  کلی کی خارو ته وسپارل شو



[[وېشنيزه:پښتانه شاعران]]
