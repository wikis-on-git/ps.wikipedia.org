[[دوتنه:سيد بهاوالدين بهايي.jpg|بټنوک|سيد بهاوالدين بهايي]]
'''سيد بهاوالدين بهايي''' (۱۲۷۲ لېږديز لمريز [[کال]] د [[زابل ولايت]]-۱۳۵۱ ل ل کال) يو [[افغان]] پښتو ژبی شاعر وو.
== مخینه ==
د هېواد خوږژبی شاعر د [[تصوف]] او [[عرفان]] لارښود  بهايي جان، چې بشپړ نوم يې سيد بهاوالدين او تخلص یی بهايي جان دی، د مرحوم [[سيد محمد يار اتش نفس ]]زوی په ۱۲۷۲  ل ل کال کې د زابل ولايت د[[شينکۍ ولسوالۍ ]] په ملکزایو کلي کې زېږېدلی دی. پلار یې مرحوم سيد محمد يار اتش نفس د [[نقشبنديه]] طريقې پياوړى مرشد، روحاني، صوفی او شاعر وو. د شعر بېلگه یی په [[اریانا دايرة المعارف ]] کی چاپ شوې ده.
د سيد بهايي جان آغا پلرونه او نيکونه له ۹۰۰ کلونو راهیسې په [[افغانستان]] کې ميشت شوي، چی د [[تاریخ]] په اوږدو کې یې  د تصوف او عرفان تر څنگ د دیني زده کړو مرکزونه جوړ کړي او له دغې لارې خپل هېواد او ولس ته د خدمت جوگه شوي دي.

== زده کړه ==
سيد بهايي جان په شپږ کلنۍ کې د زابل ولايت د شينکۍ ولسوالۍ د غنډانو په [[خانقا]] کې په زده کړو پيل وکړ؛ د سيمې له مشهور عالم حاجي ملا عبدالحميد نه يې ليک لوست زده کړل، د فارسي مروج کتابونه ابتدایي [[فقه]] او ابتدايي [[صرف ]] يې زده کړل او تر اتلس کلنۍ پوري يې [[فقه]]، [[صرف]] [[نحو]]، [[ميراث]] [[اصول]]، [[عقايد]] او نور فنون د خپلو مشرانو وروڼو سيد محمد موسا او د [[طريقت]] له لارښود شيخ مولانا ميا نور محمد آغوجاني صاحب څخه زده کړل. تر اتلس کلنۍ  وروسته کندهار ته ولاړ او هلته يې د[[تفسير]] او [[قرائت]] علوم له مولوی  شرف الدين او دغوث زمان سيد محمد عمر جان کندهاري څخه، چې دده نسبي ورور هم وو، حاصل کړل. نور علوم يې په غزني کي د[[واغظ ولسوالۍ]] دچهارده له ملا صیب ملا محمدعلی اود[[غزني ]] دارزو دکلی   له ملاحاجي قربان نه ولوستل او وروسته دلوړو زدکړو له پاره د[[کابل ]]د دارالخلافې د[[ميزان التحقيق]] [[مدرسه]] ته شامل شو چي نوموړى [[دارالعلوم]] د هغه  وخت دشرعاتو دپوهنتون حيثيت درلود.

==تصوف او عرفان ==
سيد بهايي جان د معرفت او معنويت په آسمان کې لکه لمر وځليد، ټولو ته فيض بښونکى شو او د ژوند ستره برخه يې د خپل نفس سره د مجاهدت او له خلق الله سره مرستې ته وقف کړې وه، اکثره وخت به يې په خلوت کې د خداى (ج) په ذکر، ليک او لوست تېراوه. د بېلگې په توگه دده د لسگونو خلوتونو څخه د يوې ناستې يادونه کوو هغه داچي: د ۷ کالو او درې مياشتو په اوږدو کې د ۱۳۳۵ نه تر ۱۳۴۲ کاله پوري د [[غزني]] د روضې په خانقا کې په خلوت او عبادت بوخت وو او هم به د خلوت په دوران کې روژه وو، خوراک به یې  يوازي د وربشو يو ټوک ډوډۍ وه چې دا د ده د هوډمن او ځواکمن رياضت یوه بیلگه وه.
== د بهایی جان اثار ==
# دوه دفتر دېوان بهايي جان، ناچاپ. 
# گلدسته (گلچين اشعار پښتو) فارسي، ناچاپ. 
# ساقي نامه (نظم نثر فارسي)، د ۱۳۹۶ ل ل کال چاپ.  
# آسمان حُسن نظم (نثر فارسي)، د ۱۳۹۶ ل ل کال چاپ. 
# مصطلحات صوفيه، د ۱۳۹۶ ل ل کال چاپ.  
# سمنگاني نظم (نثر پښتو فارسي قلمي، د ليکنې تاريخ ۱۳۵۰ ل ل کال. 
# رساله اخلاق زنانه (پښتو قلمي ناچاپ). 
# رساله انسان کامل (فارسي قلمي) ناچاپ.  
# چلتار مدينه د ليکنې تاريخ ۱۳۳۶ ش چاپ شوی. 
# ابرار مدينه (پښتو، فارسي) چاپ. 
# اسرار مدينه (پښتو، فارسي) ناچاپ.  
# انوار مدينه فارسي .ناچاپ-12
#  برگ بهاري دليکنې تاريخ ۱۳۳۷ش چاپ 
# دولسم دفتر پښتو ، فارسي نظم دلکنې تاريخ ۱۳۳۶ش ناچاپ
# روضةالشعرا : دليکنې تاريخ ۱۳۳۷ چاپ
# روضة العرافا: چاپ ۱۳۳۷ ش
# غزلباغ دليکنې تاريخ ش ۱۳۳۷ ناچاپ 
# رودبارنى ۱۳۵۳ش چاپ
# نارنور داتش نفس خوارق دچاپ کال ۱۳۴۲ش
# بحرالانوار، رساله معرفي کرامات حضرت نانا صاحب دچاپ کال ۱۳۴۲
# جزيات قديمي قلمي ناچاپ 
# کليات اول دفتر دليکنې تاريخ سال ۱۳۳۵ش چاپ 
# کليات دويم دفتر ناچاپ
# چلتار بهايي فارسي ناچاپ
# چلتارمدينه قديمي دليکنې تاريخ ۱۳۴۱ش ناچاپ 
# فرخاري قديم قلمي دليکنې تاريخ ۱۳۳۹ ش ناچاپ
# فرخاري جديد دليکنې تاريخ ۱۳۴۷ ش ناچاپ
# دغزني مناره قلمي ۱۳۳۸ ش ناچاپ
# نقلُ پتاسه قلمي ناچاپ
# چراغ المريدين دچاپ کال ۱۳۰۹ش
# مراسلات افغاني دليکنې تاريخ ۱۳۳۸ ش ناچاپ
# چهارده معصوم چاپ 
# جزيات چاپ
# درة العاشقين چاپ
# رسائل سراپاٰى معشوق ناچاپ
# نکات واشارات ابرار مدينه چاپ
# وړه رساله دهرات دسفر واقعې او شرح ناچاپ 
# ارغوان قلمي ناچاپ
# دسيدبهاي ي جان اواستاد خليل الله خليلي مناظره او مشاعره چاپ
# دسيدبهايي جان او تېجه سنگه مشاعره چاپ

==  مړینه ==
مرحوم بهایی جان صاحب زاده  د ۱۳۵۱ لمريز کال دلړم دمياشتي په ۳۰ وفات او په غزنی کی د[[سلطان محمود غزنوي]]  زیارت ته څیرمه دروضه په  کلی کی خارو ته وسپارل شو

== باندنۍ تړنې==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B3%D9%8A%D8%AF_%D8%A8%D9%87%D8%A7%D9%88%D8%A7%D9%84%D8%AF%D9%8A%D9%86_%D8%A8%D9%87%D8%A7%D9%8A%D9%8A په ويکي شعرونه کې د سيد بهاوالدين بهايي شعرونه ولولئ]

[[وېشنيزه:پښتانه شاعران]]
