'''ډاکټر مسعود سرلوڅ مرادزی''' (زوکړه ۱۳۲۸ لېږديز لمريز [[کال]] د [[ننگرهار ولايت]]، کامه) يو [[افغان]] پښتو ژبی سياستوال، سياسي نقاد، څېړونکی، [[ليکوال]] او د طب ډاکټر دی. 
== مخينه == 
مسعود سرلوڅ مرادزی د محمد رسول زوی، د سيدعلي لمسی، د سيد مرتضی کړوسی او د مرادعلي کودی دی. هغه په ۱۳۲۸ ل کال کې د ننگرهار ولايت د کامې د سمسورې ولسوالۍ، چې د [[افغانستان]] يو شمېر نامتو ليکوال، شاعران او سياستوال ترې راوتلي، د [[فقير سيب ورثه]] نومي ځای کې زېږېدلی دی.

== زده کړې == 
سرلوڅ مرادزي خپلې زده کړې تر بکلوريا پورې د مرادعلي (رح) په لوړ ښوونځي (لېسه) کې بشپړې کړې دي.  په ۱۳۴۸ ل کال د [[ننگرهار پوهنتون]] په طب پوهنځي کې شامل او په ۱۳۵۵ ل کال کې ټولنې ته د طب د ډاکټر په توگه راووت. د لېسې د زده کړو پر مهال يې [[پښتو ژبدود]] د خپل کورني مشر استاد مولوي شېرگل يوسفزي څخه ولوست. په ۱۳۶۲ ل کال کې يې ټولنيزې او فلسفي زده کړې په [[المان]] هېوادکې پای ته ورسولې. 
== دندې == 
نوموړي لومړی د ميدان وردگو ولايت  د [[غازي محمد جان خان وردگ|محمد جان خان]] روغتون کې د امر په توگه دنده ترسره کړه. په طبابت کې د يو مهال کار څخه وروسته ېې بيا په گڼو سياسي او ټولنيزو چارو کې ونډه واخيسته او په ۱۳۶۶ـ ۱۳۶۷ ل کلونو کې يې په [[چکوسلواکيا]] هېواد کې د افغانستان په سفارت کې د لومړي سکرټر په توگه دنده ترسره کړې ده. په ۱۳۷۵ ل کال په کابل کې د تنظيمي جگړو له کبله اړ شو چې له خپل هېواد افغانستان څخه ووځي او [[سويډن]] ته کډه وکړي. اوسمهال د سوېډن په پلازمېنه [[سټاکهولم]] کې له خپلې کورنۍ سره يو ځای اوسي. هغه واده کړی، درې لوڼې او دوه زامن لري.

== سياسي دريځ ==
ښاغلی سرلوڅ مرادزی پخوانی کيڼ اړخی پرچم ډلې پلوی وو. وروسته له هغه د [[ډاکتر نجیب الله]] د وطن گوند په ډله کې، چې پخوانی نوم يې د افغانستان د خلق دموکراتيک [[گوند]] وو، غړی پاتې شو. اوسمهال د سويډن په ستاکهولم کې د لیکنو له لارې خپل سیاسي فعالیت پرمخ وړي.

== په انټرنټ پاڼو کې ېې خپرې شوې ليکنې == 
مسعود سرلوڅ مرادزی د ورځنيو تودو سياسي حالاتو په باب نقدونه، تبصرې او شننې په بېلابېلو افغاني انټرنټي رسنيو کې خپروي. نوموړی د ليکوالۍ په برخه کې د خپلې مېرمنې له خوا هڅول شوی، خو بې له دې هم د ليکوالۍ ځانگړی استعداد ورسره مل دی. د مرادزي دا لاندې کتابونه د انټرنېټ پر مخ خپاره شوي چې نږدې راتلونکې کې به د چاپ په گاڼه وپسولل شي:

 
* مختاړې ـ روستاړي او ځیني تړښتې وییونه. 
*  د ځایونو نومېښود. 
* پښتو ستاینومونه او د هغو جوړښتلارې. 
*  د بلې سیارې خلک.  
*  ماشوم نومېښود. 
*  شعر وزمه خیالونه. 
*  ننگونې او ملي دریځونه (د لیکنو او مقالو لومړۍ ټولگه). 
*  ننگونې او ملي دریځونه (د لیکنو او مقالو دویمه ټولگه). 
*  پښتو کړنومونه او د هغو ځانگړتیاوې. 


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
[[وېشنيزه:افغان سياستوال]]
== سرچينې == 
http://afghan-german.com/pd/Maqalat_Tahlilha/start.htm
