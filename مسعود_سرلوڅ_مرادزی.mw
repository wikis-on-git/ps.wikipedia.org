{{صاف}}


'''ډاکټر مسعود سرلوڅ مرادزی''' يو افغان سياستوال ، سياسي نقاد، څېړونکی  او د طب ډاکټر دی . 
== مخينه  == 
مسعود سرلوڅ مرادزی د محمدرسول زوی، د سيدعلي لمسی، د سيد مرتضی کړوسی او د مرادعلي کودی دی. په ۱۳۲۸ ل کال کې د ننګرهارولايت د کامې د سمسورې ولسوالۍ چې دافغانستان يو شمېر نامتو ليکوال، شاعران او سياستوال ترې راوتلي  د [[فقيرسيب ورثه]] نومي ځای کې زېږېدلی دی .

== زده کړې == 
زده کړې يي تر بکلوريا پورې د مرادعلي ( رح ) په لوړښوونځي (لېسه) کې بشپړې کړي.  په ۱۳۴۸ ل کال د ننګرهار پوهنتون طب پوهنځي کې شامل او په ۱۳۵۵ ل کال کې ټولنې ته د طب د ډاکټر په توګه  راووت . د لېسې د زده کړو په مهال يي پښتوژبدود  د خپل کورني مشراستاد  مولوي شېرګل يوسفزي څخه ولواسته . په ۱۳۶۲ ل کال يي ټولنيزې او فلسفي زده کړې  د المان په هېوادکې زده کړې. 
== دندې == 
لومړی يي د ميدان وردګو ولايت  د محمد  جان خان روغتون کې د امر په توګه دنده ترسره کړه .  په طبابت کې د يومهال کار څخه وروسته ېې بيا په ګڼو سياسي او ټولنيزو چارو کې ونډه واخيسته .  او له ۱۳۶۶ـــ ۱۳۶۷ ل کلونو يي د چکوسلواکيا په هېواد کې د افغانستان په سفارت کې د لومړي سکرټر په توګه دنده ترسره کړې ده.  
په ۱۳۷۵ ل کال په کابل کې د تنظيمي جګړو له کبله اړ شو چې له خپل هېواد افغانستان څخه ووځي او سويډن ته کډه وکړي. اوس د سوېډن په پلازمېنه سټاکهولم کې د خپلې کورنۍ سره يوځای اوسېږي . واده يي کړی، درې لوڼې او دوه زامن لري.

== سياسي دريځ ==
== په انټرنټ پاڼو کې ېې خپرې شوې ليکنې == 
مسعود سرلوڅ مرادزی د ورځنيو تودو سياسي حالاتو په باب نقدونه ، تبصرې ، او شننې په مختلفو افغاني انټرنټي رسنيوکې خپروي . د نوموړي د ليکوالۍ په برخه کې ېې د مېرمنې له خوا هڅونې د يادولو وړ دي . لاندې کتابونه يي د انټرنټ پرمخ خپاره شوي چې نږدې راتلونکې کې به د چاپ په ګاڼو وپسولل شي:

 
* مختاړې ـ روستاړي او ځیني تړښتې وییونه
*  د ځایونو نومېښود
* پښتو ستاینومونه او د هغو جوړښتلارې
*  د بلې سیارې خلک 
*  ماشوم نومېښود
*  شعر وزمه خیالونه
*  ننګونې او ملي دریځونه : د لیکنو او مقالو لومړۍ ټولګه
*  ننګونې او ملي دریځونه : د لیکنو او مقالو دویمه ټولګه
*  پښتو کړنومونه او د هغو ځانګړتیاوې


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
[[وېشنيزه:افغان سياستوال]]
== سرچينې == 
http://afghan-german.com/pd/Maqalat_Tahlilha/start.htm
