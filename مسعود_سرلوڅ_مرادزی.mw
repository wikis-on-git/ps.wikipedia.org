مسعود سرلوڅ مرادزی د محمدرسول زوی، د سیدعلي لمسی، د سید مرتضی کړوسی او د مرادعلي (رح ) کودی دی. په ۱۳۲۸ ل کال د ننګرهارولایت د کامې د سمسوره ولسوالۍ چې د نامتو لیکوالو، شاعرانو او سیاستوالو د روزنې ټاټوبي دی، د فقیرسیب ورثه کې زیږیدلی دی. 

زده کړې يي تر بکلوریا پورې د مرادعلي ( رح ) په لوړښوونځي (لېسه) کې بشپړکړي. په ۱۳۴۸ ل کال د ننګرهار پوهنتون طب پوهنځي کې شامل او په ۱۳۵۵ ل کال ټولنې ته د طب د ډاکټر پتوګه وروپېژندل شو. لومړی يي د وردګو میدان ولایت د محمدجانخان روغتون کې د امر پتوګه دنده ترسره کړې او بیايي په طبابت کې د یومهال خدمت روسته، په ګڼو سیاسي او ټولنیزو چارو کې ونډه اخیسې. د لېسې د زده کړو په مهال يي پښتوګرامرپوهنه د خپل کورني لوی استاد یوسفزي مولوي شېرګل کاموي څخه لوستې ده. په ۱۳۶۲ ل کال يي ټولنیزي او فلسفي زده کړې د تېرمهال د المان په دیموکراتیک جمهوریت کې پاللي او په۱۳۶۶ ـ ۱۳۶۷ ل کلونو يي چکوسلواکیا کې د افغانستان په سفارت کې د لومړي سکرټر پتوګه دنده ترسره کړې ده. 

جلال آباد ښار څخه په دفاع کې يي چې هغه مهال هلته د مشرتابه ډلګۍ غړی و، په درفش سرخ نښان ستایل شوی دی.
په ۱۳۷۵ ل کال په کابل کې د تنظیمي جګړو له کبله اړ شو چې ګران هېواد افغانستان پریږدي او سوېډن ته کډه وکړي. اوس د سوېډن په پلازمېنه سټوکهولم کې د خپلې کورنۍ سره یوځای اوسیږي. واده يي کړی، درې لوڼې او دوه زامن لري.
د ورځنیو تودو خبرو په اړه لیکنې کوي. هره لیکنه يي د مېرمنې له هڅونې برخمنه ده. لاندې کتابونه يي د انټرنیټ پرمخ خپاره شوي چې نږدې راتلونکې کې به د چاپ بڼه هم واغوندي:

• مختاړې ـ روستاړي او ځیني تړښتې وییونه
• د ځایونو نومېښود
• پښتو ستاینومونه او د هغو جوړښتلارې
• د بلې سیارې خلک 
• ماشوم نومېښود
• شعر وزمه خیالونه
• ننګونې او ملي دریځونه : د لیکنو او مقالو لومړۍ ټولګه
• ننګونې او ملي دریځونه : د لیکنو او مقالو دویمه ټولګه
• پښتو کړنومونه او د هغو ځانګړتیاوې

http://afghan-german.com/pd/Maqalat_Tahlilha/start.htm

[[دوتنه:Example.jpg]]
