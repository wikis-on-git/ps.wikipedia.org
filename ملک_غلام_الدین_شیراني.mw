ملک غلام الدین شیرانی پر ۱۵م ستمبر کال ۱۹۴۵ میلادي کې د سهېلي پښتونخوا په تاریخي سیمه شیراني ولسوالۍ کلي غرلمه کړمانزی کې زېږېدلی دی. د پلار نوم یې احمدخان شیراني وو. نوموړی د پښتونخوا ملي عوامي ګوند شیراني ولسوالۍ ضلعي سیکرټري(د ولسوالۍ مشر) دی او د تحصیل شیراني پخوانی نائب ناظم(مرستیال ښاروال) دی. 

== زدکړې: ==
نوموړي خپلې لومړۍ دیني زدکړې له کلي کوري وسطې، اژدن او لهړ کلي څخه کړې دي وروسته یې بیا عصري زدکړو ته مخ کړی او د کړمې کړمانزی کلي له لومړي دولتي ښوونځي "ګورنمنټ پرائمري سکول" څخه خپلې لومړی زدکړې تر پنځم ټولګي پورې بشپړې کړې او بیا یې تر اتم ټولګي پورې زدکړو له دولتي ښوونځي "ګورنمنټ ماډل های سکول ږوب" څخه وکړې بیا یې د لژ وخت لپاره زدکړې وځنډې دې وروسته یې بیا تر دولسم ټولګي پورې زدکړې له لاهور بورډ څخه په پرائیویټ توګه وکړې. 

== دولتي دنده: ==
ښاغلي ملک غلام الدین شیراني په کال ۱۹۶۴ میلادي کې د ښوونځي په حیث په منګلزی کلي کې وګمارل شو. په کال ۱۹۶۵میلادي کې یې له کوټې څخه د ښوونکي روزنه (ټریننګ) وکړی. په کال ۱۹۸۹میلادي کې متقاوت (ریټائر) شو. د سیاست له علته څو وارې له دندې څخه وځنډول(معطل) شو بیا بېر بحال کړل شو.

== سیاسي فعالیت: ==
نوموړی د زدکړو له وخته(زمانه طالبعلمي) څخه د نشنل عوامي ګوند (NAP) غړی وو خو چې کله پر نیپ ګوند بندیز ولګېدی مات شو او خان شهید عبدالصمد خان  د پښتونخوا ملي عوامي ګوند په نوم نوی پښتون ملتپال ګوند اعلان کړ نو ملګ غلام الدین شیراني او دده ملګرو لکه صوفي نورمحمد شیراني او اخترجان شیراني په یاد ګوند کې ګډون وکړ.                                                          ښاغلي غلام الدین شیراني د نوي ګوند پښتونخوا ملي عوامي ګوند تحصیل شیراني لومړی تحصیل سیکرټري (مشر) وټاکل شو وروسته بیا چې تحصیل شیراني ته د ولسوالۍ حیثیت ورکړل شو نو نوموړی د شیراني ولسوالۍ ضلعي سیکرټري (مشر) وګمارل شو چې تر ننه په یاده دنده کار کوي. نوموړی د خان شهید نژدې ملګری وو. 

== په ټاکنې کې برخه: ==
نوموړي په لومړي ځل په کال ۱۹۹۲ میلادي کې په د ښاروالۍ په ټاکنو( بلدیاتي ټاکنو) کې برخه واخیست او له یونین کونسل ماڼېخواه څخه د ډسټرکټ کونسل ږوب (د ولسوالۍ د شورا غړی) وټاکل شو. په کال ۲۰۰۰ میلادي کې د تحصیل نایب ناظم( مرستیال ښاروال) وټاکل شو.اوس محال د روغتیا د ناسم وضعیت له کبله په ټاکنو کې برخه نه اخلي.
