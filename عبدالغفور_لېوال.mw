'''عبدالغفور لېوال''' په [[انگرېزي ژبه|انګرېزي]]: ('''Abdul''' '''Ghafoor Liwal)'''  افغان [[ديپلومات|ډيپلوماټ]]، او د [[پښتو]] ژبې يو ډېر نامتو [[شاعر]] او [[ليکوال|لیکوال]] دی.  
  
== زده کړې ==
عبدالغفور لېوال د ۱۳۵۲ ل ل کال د کب میاشتې پر ۲۰ د کابل ولايت په موسهي ولسوالۍ كې زيږيدلى دی. په خټه صاحب زاده حسين خېل او د علي محمد خان زوى دى. لومړنۍ زده کړې يې د كابل د اعتبار خان په عالي لېسه او لوړې زده كړې يې د [[كابل پوهنتون]] د ژبو او ادبياتو پوهنځي په پښتو څانگه كې تر سره كړې دي. هغه نورې لوړې زده کړې په امريکا متحدو ایالتونو کې ترسره کړې دي. 

== دندې ==
۱- د  (هنداره) خپرونې خبريال او د چلوونكې ډلې غړى، ۱۳۷۴ ل. 

۲- د كابل پوهنتون د فرهنگي شورا مرستيال ۱۳۷۶-۱۳۷۴ کلونه. 

۳- د افغانستان د مرستو د مركز د بشري حقونو د څانگې غړى، ۱۳۷۷-۱۳۸۰ ل کلونه. 

۴- په كابل كې د جگړې او سولې د راپور جوړونې د انستيتيوت لومړنى كتونكى (اډيتور) او مسوول ۱۳۸۰ ل کال.  

۵- په كابل كې د آزادۍ راډيو د پښتو څانگې كتونكى او خبريال ۱۳۸۱ ل کال.  

۶- د افغانستان د اساسي قانون د كميسيون د مطبوعاتي څانگې مشر او د دارالانشا وياند ۱۳۸۱-۸۲ ل کلونه. 

نوموړى په هېواد كې د بېړنۍ لويې جرگې لپاره د هېواد د ليكوالو، شاعرانو او ژورناليستانو منتخب استازى وو او د اساسي قانون د لويې جرگې پر مهال يې د دغې جرگې د مطبوعاتي چارو د سمون مسوليت پرغاړه درلود. 

عبدالغفور لېوال په افغانستان كې د قلم د نړيوالې ټولنې د ۹ كسيزې استازې جرگه گۍ غړى دى. همدا راز يې د ۱۳۸۲ ل ل كال د هنرمندانو د نړيوالې ورځې په وياړ د هېواد د ممتازو هنرمندانو په ډله كې د پښتو د ښه شاعر رسمي ستاينليك گټلى دى.


== چاپ شوي اثار يې==
۱- مخه ښه او دوه منظومې، ۱۳۷۶ ل کال [[پېښور]]. 

۲- ژړا، اور، مينه، (د شعرونو ټولگه)، د ۱۳۷۷ ل کال، پېښور.  

۳- هوسۍ  (منظومه)، ۱۳۷۸ ل کال، پېښور.  

۴- ارشاك او اوشاس (منظومه)، ۱۳۸۰ ل کال، پېښور. 

۵- د وريښمو تول  (د پښتو شعر د اوسمهالي بهير كره كتنه)، ۱۳۸۱ ل کال، كابل. 

۶- د ماشومانو لپاره كيسې او بوختياوې، د ماشومانو د ادبياتو په اړه، ۱۳۸۱ ل کال، كابل. 

۷- كله چې ته خپه شې (د شعرونو ټولگه)، ۱۳۸۲ ل کال، كابل. 

۸- د نيلوفرو كيسې، راټولونه، د افغان ښځو په اړه د بېلابېلو ليكوالو كيسې، ١٣٨١ ل کال پېښور. 

له ۱۲۰ څخه ډيرې علمي – مسلكي مقالې يې د هېواد په مجلو او خپرونو كې.

د ښاغلي لېوال يو شمېر کتابونه د چاپ لپاره چمتو دي. 

== باندنۍ تړنې==
* [http://wadaan.bloguna.tolafghan.com/ د عبدالغفور لېوال بلاگ]
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B9%D8%A8%D8%AF%D8%A7%D9%84%D8%BA%D9%81%D9%88%D8%B1_%D9%84%DB%90%D9%88%D8%A7%D9%84 په ويکي شعرونه کې د عبدالغفور لېوال شعرونه]
* [http://www.wagparty.com/ د ودان افغانستان گوند وېبپاڼه]

[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
