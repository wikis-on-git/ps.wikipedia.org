<font face="Tahoma">
[[Image:Rahmahshahsahil1.jpg|thumb|289px|رحمت شاه سائل]]
'''رحمت شاه "سائل"'''  د امين ګل  زوی دی چې په ۱۳۲۸ هـ ل  کال د پېښور د ملاکنډ ايجنسۍ د درګی د سيمې د ورتير په نوم کلي کې زېږېدلی دی. د پښتو ژبې يو بيدارمغز او د حساس ذهن شاعر دی.

د رحمت شاه "سائل" نوم د ډېر شهرت لرونکی دی. د خپل ادبي فعاليت په دوران کې يې دغه لاندې علمي او ادبي کارونه هم کړي دي چې د پښتو پاڼکه به پرې د تل لپاره درنه وي.


== زده کړې ==
زده کړه يې تر څلورم ټولګي پورې کړې، خو په ليک لوست ډېر ښه پوهيږي.
له ماشومتوبه يي د ورځپاڼوله لوستلوسره مينه پيداشوه اوتل به يي لوستلې . تر دې چې ليکل اولوستل يي پوره پکې زده کړل او بيا خو يي وروسته حتى مقالې ورته ليکلې .

== دندې ==
رحمت شاه سايل د خپل د عمر لويه برخه، په خپل کلي کې د درزي په توګه تېره کړې. دوه کاله کېږي چې د باچاخان په مرکز کې د پښتون مياشتينۍ پازوال دی او همدغې خپرونې ته ليکنې چمتو کوي.

== چاپ شوي آثار ==
لومړنى شعر يي په ١٣ کلنى کې ووايه . تر هغه شل کاله وروسته يي لومړنى کتاب چاپ شو .ددې کتاب نوم وو : د وير په چم کې و ار د نغمو دى .

تراوسه يي ٩ کتابونه چاپ شوى دى . ځينې کتابونه يې خورا وتلى او په زړه پورې دى لکه:

#د وير په چم کې وار د نغمو دی - شعري ټولګه
#د لمبو په سيوري - شعري ټولګه
#د ښايستونو د سپرلي بادونه - شعري ټولګه
#درد چې د څړيکو څانګې وسپړلې - شعري ټولګه
#د وينو رنګ په لمبو څنګه ښکاري؟ - شعري ټولګه
#تا له تصوير په ګلاب جوړ کړم که نه - شعري ټولګه
#د چينارونو نه لمبې ووتې - شعري ټولګه
#حالات چې اور اوروي - شعري ټولګه
#ته به په خپل تصوير کې څوک ځايوي - شعري ټولګه
#زه د خزان د پاڼې پاڼې سره ورژېدم - شعري ټولګه
#آخري سندره - افسانې

== ناچاپه آثار ==
#ريبار ـ د شعرونو لومړۍ ټولګه.
# سره بڅري ـ د انقلابي نظمونو او شعرونو ټولګه.
#د ثقافت تاريخي بنيادونه ـ نثر
#ټپه که ستاينه - نثر
#هر تصوير زما تصوير - مقالې
#خبرلوڅ تصويرونه - مقالې
#په في الميزان کې د هېواد معنوي اړخونه - نثر 



رحمت شاه سايل لس ماشومان لري . او لا پخپل کلي کې اوسي.
[[وېشنيزه: پښتانه شاعران]]
[[وېشنيزه: پښتانه ليکوالان]]
