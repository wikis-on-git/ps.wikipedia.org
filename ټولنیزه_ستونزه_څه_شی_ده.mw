دا ټولنیزه ستونزه څه شی ده ؟ 

'''لیکوال : نورالحق ن. څلی''' 

'''په ټولنې کې د داسې یوه وضعیت منځته راتګ ته ټولنیزه ستونزه وایي چې د ټولنې پر ډېرو خلکو باندې اغیزه کوي . په بله وینا د ټولنې هغه حالت ته وایي چې لږ تر لږه د ټولنې یوه برخه یې زړه ناغوښتې ( نامطلوب ) وبولي .''' 

'''د ټولنیزو ستونزو لاملونه په هغو فکتورونو پورې تړلي دي چې د ټولنې له کنترول څخه وتلي دي ، نو ځکه په دې اړه ګډوډتیا را پیدا کېږي چې څه ښه او څه بد ، یا څه سم او یا څه ناسم دي . د یادولو وړ ده چې یوناڅاپه ستر سیاسي او ټولنیز بدلون ؛ د ټولنې په ارزښتونو ، د ژوند په بڼې ، قوانینو ، دودونو او دستورونو کې یو ناڅاپه د بدلون راتګ ټولنیزې ستونزې زېږوي .'''
