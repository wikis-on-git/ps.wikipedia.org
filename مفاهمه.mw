{{ويکيسازنه}}
مفاهمه يا د مفاهمې پروسه Communication, Process د Communication مترادف مفاهمه، اړيکه، ربط، خبررسول او يا د معلوماتو رسول هم کېداى شي. يانې په ژبني يا ليکلي ډول تر مختلفو خلکو د پېغام او معلوماتو رسولو او ځواب ترلاسه کولو ته مفاهمه وايې.
Communication لاتيني ريښه لري، چې د Communis پرمختللى شکل دى، مانا يې Commonee يا اشتراک دى. 
په هر حال تر دې دمه د مفاهمې متفق او جوت تعريف نه دى شوى، هر ليکوال د خپلې پوهې او تجربې پر بنسټ يو تعريف کړى دى. ددې موضوع د لاښه پوهېدو لپاره اړينه ده، چې د مختلفو ليکوالو تعريفونه ولوستل شي، ځينې تعريفونه يې په لاندې ډول دي.
# مفاهمه د معلوماتو اخيستو، ورکولو او يا هم د تبادلې نوم دى.
# د Webster's new collegate په قاموس کې د مفاهمې تعريف په دې ډول شوى دى (مفاهمه داسې عمل دى، چې اطلاعات او معلومات په کې تر خلکو ورسېږي).
# George A Miller: د پېغام رسول له يوه ځاى څخه بل ځاى ته د مفاهمې موخه دى.
# Adwerd L Brink: د نوموړي د وېنا له مخې مفاهمه په دې ډول تعريف شوې ده (په يوه ټولنه کې د اوسيدونکو وګړو تر منځ خبرې اترې او اشارې مفاهمه ګڼل کېږي).
# Herta A Murphy: داسې عمل، چې پېغام Message په کې تر اخيستونکي Recipient په داسې ډول ورسيږي، چې د پوهېدلو وړ وي مفاهمه بلل کېږي. ښه مفاهمه هغه ده، چې اخيستونکى مثبت ځواب Response او يا منفي عمل Reaction څرګند کړي.
# مفاهمه Communication: داسې دوه اړخيزه عمل، چې د مختلفو وګړو ترمنځ د خيالاتو او معلوماتو تبادله په کې ترسره شي مفاهمه بلل کېږي. 
# مفاهمه د حقيقتونو، اندونو، تجربو او جذباتو د تبادلې نوم دى.
انسانان ټولنيزژوندکوي. په سلوک کې يو له بل سره متقابل عملونه او دغه راز له چاپيريال سره متقابل عملونه دواړه شامل دي. دغه متقابل عملونه اوفعاليتونه دمفاهمې له لارې، يو بل ته د پېغامو اواطلاعاتو د رسولو له لارې سرته رسېږي. دغه راز منظم او پر يوه ټاکلي سيسټم باندې ولاړمتقابل عملونه يوازې د انسانانو ځانګړتيا ده. نور ژوي هم دټاکلو ږغونو او حرکتونو په واسطه يو بل ته پېغامونه رسوي؛ خو د هغوی مفاهمه دانسانانو د منظم ژبني سيسټم په توګه نه وي.ژوي يوازې د ږغونو جوړولو غريزوي وړتيا لري؛ خو انسانان د خپلې ټولنيزې ډلې دژبې د زده کولو او نورو ته د ورلېږدولو توان هم لري. دپوهنې د لېږدوني همدا توان دبشري مدنيت دمنځ ته راتګ بنسټ ګڼل کېدلی شي.
کله چې د دوو تنو نظرونه او معيارونه سره توپير ولري؛ نو د دواړو ترمنځ د مختلفو معلوماتو لپاره داندو فکر تبادله کېږي او د اندوفکر يو بل ته د رسيدو لپاره يا د تشې د ډکولو لپاره له مفاهمې کار اخيستل کېږي. دا چاره په ليکلي او ژبني ډواړو ډولونو کېداى شي.
لنډه دا چې د خبرو، وېنا او ليکلو په واسطه تر نورو وګړو خپل اندا، نظر او پېغام رسولو او له وګړو اند او پېغام اخيستلو ته مفاهمه وايې. په بله بڼه مفاهمه د پېغام ليږل او اخيستل دي.
د معلوماتو تبادله په لاندې ډولونو کېدلى شي.
# تقريرونه Debates
# بحث او مباحثه Discussions
# کنفرانسونه Conferences
# بز ګروپ Buzz Group
# غونډې Meetings
== مهم ټکي ==
# په خپلو منځنو کې تبادله Mutual Exchange: له پورته تعريفونو په ډاګه شوه، چې د پېغام يا معلوماتو د تبادلې لپاره کم تر کمه د دوو افرادو شتون اړين دى.يو پېغام لېږونکى Sender او بل د پېغام اخيستونکى Receiver . 
# حقيقت Facts: له حقيقت څخه موخه هغه معلومات دي، چې هېڅ ډول پوښتنه په کې ونشي او ټول يې ومني. لکه يو څوک د سهار پرمهال وايې، چې لمر راختلى، يا ماښام مهال وايې، چې تياره خوره ده. 
# خيالات Thoughts: د خيالاتو او تصوراتو تبادله د ذهن د ودې لپاره ډېره اړينه ده؛ خو خيالات د حقيقت ځاى نه شي نيولى. ځکه چې خيالات هر وخت صحيح يا حقيقي نه وي، د غلطۍ شونتيا هم په کې وي. د بېلګې په ډول يو څوک تاسي ته وايې، چې ستا د ځوى ونه به لوړه وي؛ تاسي ته د خپل ځوى په اړه پوره معلومات لرئ؛ نو تاسي کولى شئ، چې د هغه خبره رد کړئ. 
# تجربې Experiences: د حقيقتونو، خيالاتو او نظرونو څېړل پايلې ته رسيدل دي، چې دې ته تجربه وايې. له يو کار څخه مختلف وګړي مختلفې پايلې ترلاسه کولى شي او دا به مختلفې تجربې وي. 
# جذبات Emotions: جذبات د وګړو د احساساتو نوم دى، چې پر کړو يې اغېز ښندي. د بېلګې په ډول د يو کار په خرابولو مو د ګروپ مشر رټي؛ نو ستاسي جذبات داسې بڼه خپلوي، چې دغه رټنه په کې له ورايه ښکاري. يانې ستاسي خوښي او مايوسي د جذباتو تمثيل کوي. 
لنډه دا چې مفاهمه د حقيقتونو، خيالاتو، تجربو او جذباتو د تمثيل نوم دى، چې په عام ډول په ليکلي، ژبني او د اشارې په ډول ترسره کېږي.
د ګټورې مفاهمې توکي Elements of Effective Communication د حقيقتونو، خيالاتو، جذباتو او تجربو تر نورو رسول پرته له کوم خنډ څخه ګټوره مفاهمه بلل کېږي. کله چې Sender خپل پېغام په سم ډول تر اخيستونکي ورسوي او اخيستونکى پرې په سم ډول پوه شي دې ته بريالۍ مفاهمه وايې. که اخيستونکى په پېغام پوه نشي؛ نو سمه او معياري مفاهمه نه ګڼل کېږي.
که لاندې توکي د مفاهمې په پروسه کې وکارول شي؛ نو مفاهمه به غوره پايلې ولري.
١: د موخې ټاکل Know the Purpose: لومړى بايد فکر وشي، چې کوم پېغام تر نورو رسوئ، موخه مو څه ده؟ کله چې مو موخه واضح کړه؛ نو معلومات به په ډېر منطقي ډول ترتيب کړئ. د معلوماتو د رسولو لاملونه پر کاغذ وليکئ، تر څو د پېغام رسولو پر مهال مو له ياده ونه وځي.
٢: د اوريدونکو پيژندل Identify your Audiences: ددې لپاره چې اوريدونکي په پېغام ښه پوه شي؛ نو اړينه ده، چې اوريدونکي بايد وپيژنئ. خپل پېغام د اوريدونکي يا لوستونکي له پوهې سره سم جوړ کړئ. 
٣: د رسنۍ ټاکل Determine the Media: په عام ډول د پېغام رسول يا مفاهمه په ډوه ډوله کېداى شي.
١: ژبني رسولو طريقه Verbal Media 
2: په ليکنۍ ډول د رسولو طريقه written Media
ژبنۍ طريقه سيده Direct  طريقه ده، حال دا چې ليکلې طريقه د غير شخصي رسولو طريقه Impersonal Communication ده. اوس دا ستاسي پورې اړه لري، چې کومه طريقه وړ ګڼئ، چې پېغام پرې په اسانۍ سره تر اخيستونکو رسولى شئ. په ليکلي ډول پېغام يا معلوماتو کې د غلطۍ شونتيا ډېره وي.
٤: د اړيکو پيژندل Know your Relationship: تاسي بايد په ډاګه وي، چې د معلوماتو رسول په اداره کې دننه وي که بهر. ددې چارې لپاره د اړيکو پيژندل ډېر اړين دي. يانې پېغام اخيستونکى څوک دى، تاسي پيژني که نه؟ يا مو ډېر زيات پېژني؛ نو د پېغام رسول هغه وخت ډېر ګټور وي، چې په کې له احتياط څخه کار واخيستل شي. يانې څه ډول اړيکې چې لرئ هغه ډول وړاندې ولاړ شئ.
٥: د Sender او اخيستونکي Receiver  تر منځ داسې ټکي لټول، چې دواړو لورو ته د دلچسپۍ وړ وي. يانې اخيستونکى څنګه خپله دلچسپي د پېغام په اړه ښايې.
٦: د صحيح وخت ټاکل Choosing the Right: د پېغام د رسولو لپاره وخت لوړ ارزښت لري؛ نو اړينه ده، چې وخت ته بايد ډېر پام وشي.
٧: د پايلو ارزښت Evaluate Results: په پاى کې د خپلې کارکردګۍ د معلوملو لپاره پايلې او موخې پرتله کړئ؛ نو تاسي به په دې پوه شئ څه مو تر لاسه کول او څه مو ترلاسه کړل. د موخې او پايلې تر منځ توپير په اصل کې د معلوماتو د تشې Communication gap استازيتوب کوي. ددغې تشې لاملونه وپلټئ او د راتلونکي لپاره موخې وټاکئ، تر څو په راتلونکي کې دغه تشه ډکه شوې وي.



































د کاروباري مفاهمې اهميت
Importance of Business Communication
١: شخصي پرمختګ Personal Promotion: که تاسي په ژبني او ليکللي ډول پېغام تر اوريدونکو په ښه توګه ورسوئ د ستر مهارت څخه به برخمن وئ. د امريکا کاروباري، صنعتي او دولتي پوهان په دې باور دي، که مفاهمه په سم ډول ترسره شي؛ نو له وخت څخه به وړاندې ډېر ستونزې حل شوې وي.
امريکا د يوې سروې پايله دا څرګندوي، چې که څوک د مفاهمې د غوره ترسره کولو مهارت ولري، نه باوريدونکى پرمختګ به وکړي.
٢: د کاروبار پرمختګ Business Development:  په اداره Organization کې مفاهمه Communication دومره اهميت لري، لکه په بدن کې وينه چې څومره اهميت څخه برخمنه وي.
په حقيقت کې اداره د افرادو نوم دى، چې د کاروبار، مذهب، لوبې، سياست، ټولنې او... په موخه کار کوي. په دې کې د افرادو تر منځ اړيکې ډېرې اړينې دي، ځکه چې د دې اړيکو له کبله معلومات، خيالات، پلانونه، پرېکړې، اصول، وړاندېزونه، ژمنې او ... تبادله کېږي.
پورته کارونه پر مخ نه بيول کېږي، څو د افرادو تر منځ اړيکې شتون ونلري. يانې د وړ مفاهمې په واسطه د افرادو تر منځ تشه Gap ډکېداى شي؛ نو ځکه يې اهميت ورځ تر بلې زياتيږي. په اوسني وخت کې هېڅ کاروبار پرمختګ نه شي کولى، تر څو د کاروبار د چټکې نړۍ له حالاتو خبرتيا ونه لري.
٣: د ستونزې حل Solution of Problem: کله چې په کاروبار کې ستونزه پيدا کېږي؛ نو اړينه ده، چې له نورو به معلومات تر لاسه کوو، د همدې معلوماتو په رڼا کې ستونزې حل کېږي.
٤: کار ګټور کول To Make Work Effective: د کار د ګټور کولو لپاره معلوماتو رسول په حقيقي ډول ډېر اړين دي.
٥: د کارکوونکو او ادارې تر منځ اړيکې:د کارکوونکو او ادارې تر منځ اړيکې هم د معلوماتو او پېغامونو رسولو له مخې شونتيا لري.
٦: د څانګو تر منځ اړيکې To Link b/w Department: د ادارې د څانګو تر منځ هم اړيکې د مفاهمې له لارې شونتيا لري. اهميت يې له دې راپور څخه جوتيږې، چې د امريکا د اسټنټ پوسټ ماسټر جنرل دفتر (واشنګټن ډي سي) برابر کړى دى. په ١٩٨٢ کال په امريکا کې ١١٣ بيليونه ليکونه استول شوې دي، چې ١١ سلنه يې شخصي ليکونه و، او ٨٣ سلنه يې کاروباري او دفتري ليکونه و، چې د اکثرو ليکونو لګښت يې له ٢٠ ډالرو څخه زيات و. د سمدستي لېږدونکو ليکونو سلنه يې ٥١،٦ ته رسيده، چې لګښت يې ٣٦٦،٨ بيليونه ډالره و.
٧: د خيالاتو رسول Communication of Ideas: د مفاهمې له امله د انسان د خيالاتو څرګندونه شونتيا مومي او خپل نظرونه او خيالات تر نورو افرادو رسوي. د مفاهمې برکت دى، چې نن په پرمختللې نړۍ کې ژوند کوو.
٨: د معلوماتو تبادله Exchange of Information: لټون او پلټنه د انسان طبيعي ځانګړنه ده. هر انسان غواړي، چې خپل ترلاسه کړي معلومات تر نورو ورسوي؛ نو انسان اړ کېږي، چې له مفاهمې کار واخلي. په لومړيو کې مفاهمه ډېره محدوده وه؛ خو اوس انسان د خپلو معلوماتو د رسولو لپاره د اړتيا وړ د نويو وسيلو په لټه کې هم دى. دا چاره لامل کېږي، چې خلک له نويو او تازه معلوماتو خبريږي.
٩: د تجربو تبادله Exchange of Experiments: تجربې که هره څومره مهمې وي؛ خو له مفاهمې پرته هيڅ مانا نه لري؛ خو د مفاهمې شتون د ورځنيو ترلاسه کېدونکو تجربو څخه نورو ته ګټه رسيږي. کاروباري وګړي د تجربو له مخې په توليد کې غوره والى راولي او تر مصرفوونکو غوره او معياري کالي رسوي.
١٠: مفاهمه د انساني اړيکو ذريعه Communication Source of Link: په دومره پراخه نړۍ کې د رنګ رنګ نسلونو، تهذيبونو او خويونو انسانان ميشت دي. د دومره نسلونو، تهذيبونو او خويونو لرونکي انسانان مختلفې مذهبي، سيمه ايزې، ټولنيزې او اقتصادي ستونزې لري؛ خو مفاهمې سره له دې مختلفو ستونزو انسانان بېخې بدل کړي دي. انسانانو د خپل منځي اړيکو په واسطه مختلف ثقافتونه بدل کړي او نړيواله ټولنه يې رامنځته کړې، چې يوازې او يوازې دمفاهمې برکت دى.
١١: نړۍ يو کلى World A Global Village: د مفاهمې د مختلفو وسايلو پرمختګ د نړۍ يو ګوټ له بل ګوټ سره يو کړي دي. له يوه ګوټ څخه بل ته په اسانۍ سره اړيکې نيول کېداى شي. د نړۍ په هره برخه کې بدلون په ثانيو کې بلې برخې ته پرته له کوم تکليف څخه رسول کېږي. که وويل شي د چې د مفاهمې له کبله نړۍ په يو کلي بدل شوى؛ نو مبالغه به مو نه وي کړي. 
١٢: ټولنيز پرمختګ Social Development: که يو فکر، خيال، تجربه او يا هم نظر تر يوه انسان پورې محدود وي؛ نو ټولنې ته هېڅ ګټه نه رسيږي. مفاهمه ده، چې خيالات، تجربې او نظرونه د نړۍ نورو وګړو ته يې رسوي. 
د ټولنې هر ډو ل ستونزې د مفاهمې له لارې حل کېږي. 
د دوه اړخېزې مفاهمې ګټې
Advantage of Two way Communication
ښه مفاهمه په دندې، کاروبار او پرمختګ کې پوره پوره رول لوبوي. يوازې ياد شويو ډګرونو کې نه، بلکې د شخصي ژوند په مختلفو برخو کې هم مرستندويه زباديږي.
په هر حال د مفاهمې ګټې په دوو برخو ويشلى شو.
١: د لوړې او ښې دندې د ترلاسه کولو لپاره A Valuable Job Requirement
٢: د پرمختګ د ترلاسه کولو لپاره Essential for Promotion
١: د لوړې او ښې دندې د ترلاسه کولو لپاره A Valuable Job Requirement: که دنده مو د فزيکي کار پر ځاى ذهني وي؛ نو د پرمختګ لپاره مو يوازينى شى، چې پر پرمختګ يې پوره اغېز لري مفاهمه Communication ده. يانې خپله پوهه، خيالات او نظرونه تر هغوى چې ورته اړتيا لري، په څه ډول رسولى شئ.
ډېرې کمپنۍ يوازې او يوازې د مفاهمې لپاره ماهرين په دندې ګماري. د بېلګې په ډول د American Business Communication Association  بنسټګر وايې، چې په تيرو شپږو کلونو کې ٣٠ مختلفو کمپنيو ٣٤٠ دندې يوازې او يوازې د مفاهمې ماهرينو ته ځانګړې کړې وې. 
٢: د پرمختګ د ترلاسه کولو لپاره Essential for Promotion: د يو ښه کارکوونکي د پرمختګ لپاره  (ښې مفاهمې کولو وړتيا) ته شديده اړتيا ده. څوک چې ښه مفاهمه نه شي کولى په ښکته کچه کارکوونکي يا  Dead end jobوي. 
د يوې څېړنه پايله دا ښايې، چې اداري کارکوونکي ٩٠ سلنه وخت په مفاهمه کولو کې تيروي.
په امريکا کې له ١٩٨٠ څخه تر ١٩٨٢ پورې يوه سروې، چې د شپږو صنعتونو د پرمختګ په موخه شوې وه، د بورډ مشر او مرستيال يې په کې د پرمختګ د اصلي لوبغاړو په ډول وپېژندل شول. نوموړو (د بورډ مشر او مرستيال) د پرمختګ لامل د ښې مفاهمې وړتيا په ګوته کړه، چې د نوموړو صنعتونو عايد يې له ١٠ ميليون ډالرو څخه ١٠ بيليون ډالرو ته ورساوه.
له دې معلومېږي، چې مفاهمه د رسمي او غير رسمي پرمختګ لپاره ښه وسيله ده. 


































Requisites for Promotable Executive
د کاروباري مفاهمې موخې
Goals of Business Communication
يو منيجر بايد پرېکړو او موخو د پلانولو لپاره بايد معلومات ترلاسه کړي. د موخو ترلاسه کول د معلوماتو د معيار پورې اړه لري. که د معياري معلوماتو له مخې پلان جوړ شي؛  نو منيجر به بريالى وي او که معلومات معياري نه وي؛ نو...
د معلوماتو تبادله ټولنيزه اړتيا ده، له دې پرته ژوند ستونزمن بريښي. که ټولنه وي، که اداره د ټيټې کچې افردو ته پکار ده، چې د خپلې ټولنې او ادارې په اړه معلومات ترلاسه کړي او د لوړې کچې کارکوونکو ته پکار ده، چې د ادارې په اړه د پرېکړو، پلان او پايلو د ترلاسه کولو لپاره معلومات ترلاسه کړي. د دواړو ډلو د پرمختګ لپاره د معلوماتو تبادله اړينه ده.
په يوه اداره کې د مفاهمې موخې په لاندې ډول کېداى شي.
١: د راتلونکى لپاره پلاننګ Future Planning: منيجر ته بايد د پخوانيو کارونو په اړه پوره معلومات شتون ولري، تر څو د راتلونکو پلانولو کې ترې ګټه واخلي.
٢: د پلاننګ ويشDelivering Planning : کوم پلان چې جوړ شوى، پر نوموړي پلان د عمل کولو لپاره بايد پلان بايد په وړو وړو برخو وويشل شي.
٣: د پايلو د ترلاسه کولو لپاره د اصولو جوړول For Results make Principles: د پلانولو پواسطه د پايلو ترلاسه کولو لپاره بايد اصول جوړ شي.
٤: په پرېکړو کې اسانتيا Easy Decision: د معلوماتو رسول تر مختلفو افرادو اصول بايد اصول جوړ شي، څو په پرېکړې کولو کې اسانتيا رامنځته شي.
٥: د پرېکړو اجازه Permission of Decision: د لوړې کچې منيجرانو ته د  منطقي او پيچلو پرېکړو اجازه ورکوي، څو د بريا او ناکامۍ له ويرې پرته ستونزې حل کړي.
٦: د راتلونکي فعاليتونه Future Activities: د لوړې کچې منيجر ته بايد د موخو د ترلاسه کولو او د خپلو کمزوريو د پلټنې زمينه برابره شي، څو په راتلونکو فعاليتونو کې غوره والى راولي.
٧: د شخصي او ټولنيز مسوليت احساس Individual and Collective Responsibility: د مفاهمې تر ټولو مهمه موخه په يوه اداره يا ټولنه کې د اړيکو په زياتوالي کې مرسته ده، څو په اداره يا ټولنه کې د شخصي او ټولنېز مسوليت احساس رامنځته شي. د معلوماتو تبادله وګړو ته ښې پايلې بښي.
٨: دنننۍ او بهرنۍ اړيکې Internal & External Link: د کاروباري مفاهمې پواسطه اداره دنننۍ او بهرنۍ اړيکې پر ځاى ساتلى شي. د کارکوونکو نظرونه، خيالات او نظرونه ترلاسه کولى شي. د کارکوونکو ستونزې حل کېداى شي او د پرمختګ لپاره لار اوريږي. په همدې ډول د توليد په خرڅلاو کې زياتوالى لپاره له بهرنيو وګړو سره اړيکې نيولى شي، څو لوړه ګټه ترلاسه کړي او موخو ته ورسيږي. 
٩: په نړيوالو دودونو پوهېدل To Understand International Culture: نن سبا کمپنۍ د نړۍ په مختلفو سيمو کې خپلې څانګې پرانيزي او خپل توليد ورليږي؛ خو له دې وړاندې د نوموړو سيمو دود، مذهب، رسم و رواج، عادت، ژبې او... په اړه معلومات ترلاسه کوي، څو په نوموړو سيمو کې خپل توليد خلکو ته په ښه ډول وروپيژني او د توليد لپاره پراخه بازار پيدا کړي. د همدې موخې لپاره له کاروباري مفاهمې څخه کار اخلي.
١٠: د نوې ټکنالوژۍاستعمال Use of Modern Technology: نن ورځ، چې کاروبار څومره پرمختګ کړى دىد نوې ټکنالوژۍ پواسطه يې د مفاهمې له لارې کړ ىدى. په څو ثانيو کې يو پېغام د نړۍ له يو ګوټ څخه بل ته د نړيوال جال (انټرنټ) او ټيليفون له لارې رسولى شو.  که نيمه پېړۍ وروسته ولاړ شو؛ نو د امريکا په څېر پرمختللى هېواد هم له دې نعمته محروم و،  هر څه يې د کاغذ پرمخ و؛ خو د کمپيوټر او انټرنټ په څېر اسانتياوو د پنډو کتابونو او کاغذونو مخه ونيوله، او يوازې په يوه يا دوو سي ډي ګانو کې يې ځاى کړل. ريکارډ ساتل هم اسانه شول، بېرته يې د لټون پروسه هم ډېره ساده شوه؛ خو د ټکنالوژۍ سره سره بايد موږ دا وړتيا ولرو، چې ټکنالوژي د موخو د ترلاسه کولو لپاره وکاروو.
١١: اوريدونکى اغېزمن کول To Influence Audiences: د کاروباري مفاهمه يوه موخه دا هم ده، چې ستاسي لخوا اوريدونکو ته سم معلومات ورسيږي، څو اوريدونکى اغېزمن شي او ستاسي توليد وپېري.
١٢: په موثر ډول د پېغام رسول To Communicate Effectively: د کاروباري مفاهمې بله موخه په موثر ډول د پېغام رسول دي، څو موخو ته ورسيږو. پېغام بايد منطقي او وړ وي، په اسانۍ سره مفهوم ادا کړى شي. 
د مفاهمې عمل
Communication Process
پېغام له يوه ځاى (فرد، افراد، کمپنۍ او اداره) څخه بل ځاى (فرد، افراد، کمپنۍ او اداره) رسولو کې څو بنسټيز توکي شامل دي، چې پرته له دې توکو څخه د مفاهمې عمل نيمګړى دى. نوموړي توکي په لاندې ډول دي.
١: د پېغام لېږونکى Sender
٢: د پېغام ترتيبول Encoding
٣: پېغام Message
٤: د پېغام اخيستونکى Receiver
٥: د ليکلي پېغام تفهيم Decoding
6: عمل Act
٧: د پېغام ځواب Feed back
٨: څارنه يا تعقيب Follow up
١: د پېغام لېږونکى Sender: په کاروباري مفاهمې کې sender هغه چا ته ويل کېږي، چې پېغام چمتو کوي. يانې پېغام ليکي او تر نورو يې رسوي. د پېغام لېږونکى چې کله پېغام ليږې؛ نو مختلف ګامونه اخلي ، څو پېغام په موثر ډول تر نورو ورسوي. چې په لاندې ډول دي.
الف: د مقابل فرد د د زده کړې کچه او وړتيا په پام کې نيول،  څو په اسانۍ سره پېغام واخيستلى شي.
ب: د نوموړي د مختلفو ادارو تجربه.
ج: د نوموړي د معلوماتو د ترلاسه کوول غوښتنه.
د: د زده کړې د وړتيا اندازه.
هـ: شخصي دلچسپي.
٢: د پېغام ترتيبول Encoding: دا يو داسې عمل دى، چې مختلف خيالات، نظرونه، جذبات او احساسات سره يو ځاى کوې او پېغام ترې جوړوي، څو بل تن ته ورسيږي.
د پېغام برابرول او ترتيبول په مفاهمه Communication کې تر ټولو ستونزمن کار دى. ځينې وخت يو تن هڅه کوي، چې څه وليکي؛ خو خپل خيالات نه شي يو ځاى کولى او د ليکلو لپاره ورسره هېڅ نه وي. ځينې داسې افراد هم شتون لري، چې د خبرو او وېنا پر مهال د وګړو د اغېزمن کولو وړتيا لري؛ خو ليکلى يې نشي. په هر حال کله چې پېغام ترتيبوئ؛ نو د پېغام اخيستونکو د پوهې کچه په پام کې ونيسئ.
٣: پېغام Message: د مفاهمې په عمل کې پېغام دويم ځاى لري. يانې کوم پېغام استول غواړئ. په پېغام کې ساده او اسانه ژبه کارول د پېغام په اخيستو کې پوره مرسته کوي.
 الف: د اوريدونکو پېژندل Know your Audience: که تاسي خپل اوريدونکي ښه وپيژنئ؛ نو پېغام به د هغوى د معيار برابر واستوئ. همدا ډول د پېغام موضوع ته اوريدونکي ښه هڅولى شئ، چې په پايله کې به د مثبت ځواب ترلاسه شي.
ب: اسان او ساده پېغام Structure Easy and Simple Message: په ساده او اسانه ژبه پېغام د پېغام اخيستونکي لپاره په اسانۍ د پوهېدو وړ وي. لنډې او وړې جملې بايد وکارول شي. که جمله ډېره اوږده شي لوستونکى به مفهوم ترلاسه نه کړي او د پېغام په ترلاسه کولو کې به ستونزه ولري. 
ج: پېغام بايد لنډ وي Keep your Message Short: د اوريدونکو او لوستونکو لپاره پېغام ډېر لنډ جوړ کړئ. تاسې قران او حديثو ته پام وکړئ، په لنډو ټکو کې يې څومره ستر ستر بحثونه ځاى پر ځاى شوې دي. دا ځکه چې په ياد پاتې شي او مفهوم ترې ترلاسه شي. 
د: د ساده ژبې استعمال Use Common Language: دپېغام استونې لپاره ډېره اړينه ده، چې ژبه ساده او عام فهمه وکارول شي. په ټولنه يا اداره کې د وګړو د کچې مطابق بايد ژبه وکارول شي.
٤: د پېغام اخيستونکى Receiver: د پېغام اخيستونکى پېغام له مختلفو لارو اخلي، چې ځينې يې په لاندې ډول دي.
الف: سيده Direct يا په خپلو کې مفاهمه Communication.
ب: د پېغام رسوونکي Messenger پواسطه مفاهمه.
ث: د ټيليفون پواسطه خبرې اترې.
ج: ليکلي خطونه Written Letters.
د: ټيلي ګرام Telegram
ط: ټيليکس Telex
ظ: بريښناليک E Mail
ه: نړيوال جال Internet 
د پېغام استولو ذريعه که سيده Direct(شخصي) وي او ناسيده  Indirect (غير شخصي) وي د پېغام استونکي په مفاهمه کې د معيار له ښه والي سره مرسته کوي. د بېلګې په ډول که يو کار ژر تر ژره کول غواړئ؛ نو سيده (شخصي) ذريعه ډېره ښه بريښي؛ خو که ورځني کارونو په اړه کوم پېغام وي؛ نو غير شخصي لېږل يې ښه بريښي. 
د پېغام استولو لپاره ميډيا ډېر ارزښت لري؛ نو اړينه ده، چې داسې ميډيا انتخاب شي، چې د پېغام اخيستونکى Receiver لپاره د ارزښت وړ وي.
٥: د ليکلي پېغام تفهيم Decoding: دا يو داسې عمل دى، چې پېغام اخيستونکى Receiver کله پېغام تر لاسه کوي؛ نو په خپله لهجه يې ترتيبوي. پېغام په خپله لهجه يا الفاظو ترتيبولو عمل ته Decoding وايې؛ نو ځکه په مفاهمه Communication کې د الفاظو له اهميت څخه انکار نه شي کيدلى.
تاسي به ډېر ځله احساس کړې وي، چې کومه خبره مو بل ته کړې يا مو رسولې؛ نو تاسي خپل اغېز او الفاظ کارولي دي. کله چې مقابل جانب ته پېغام ورسيږي؛ نو هغه پېغام په خپلو الفاظو اړوي، ځکه چې په خپلو الفاظو کې يې اغېز وي. د پېغام پر Decoding اغېز کوونکي توکي په لاندې ډول دي.
الف: علم Knowledge
ب: تجربه Experience
ج: کړه وړه Attitude
6: عمل Act: که د پېغام لېږونکى Sender پېغام Message په سم ډول د استولو وړ وي؛ نو د اخيستونکي Receiver ځواب Response به مثبت وي، که پېغام سم نه وي؛ نو ځواب به يې منفي وي.
پېغام لېږونکى Sender بايد پېغام د پېغام اخيستونکي Receiver د خوښې واستوي. د غوره پايلې او مثبت ځواب لپاره اړينه ده، چې سيده Direct اړيکې ونيول شي، ځکه چې يوازې د معلوماتو رسول د هڅونې Motivation لپاره بسنه نه کوي.
په مفاهمه کې د Act مرحله وروستۍ او مهمه مرحله ده. دوه اړخېزه معلوماتو مفاهمه To way Communication ستر ارزښت لري.
 ٧: د پېغام ځواب Feed back: د پېغام تر اخيستولو وروسته د پېغام ځواب ترلاسه کېږي. يانې د کله چې د پېغام لېږونکي لخوا پېغام واستول شي او اخيستونکى يې ترلاسه کړي؛ نو د پېغام لېږونکي ته ځواب Feed back  تر لاسه کېږي. له Feed back څخه پرته د مفاهمې پروسه نيمګړې ده.
٨: څارنه يا تعقيب Follow up: کله چې د مفاهمې پروسه پاى ته ورسيږي، بېرته يې څارنه ډېره اړينه ده. 







































د مفاهمې جريان
Communication Flow
مفاهمه communication مختلف کردارونه ترسره کوي. مفاهمه مختلفو افرادو ته د معلوماتو د رسولو يوه ذريعه ده، داسې معلومات، چې د يوې ټولنې يا د کارکوونکو ډلو د اوس او راتلونکي بدلون د خبراوې پورې اړوند وي، او په ټولنې او اداره اغېز ښندونکي وي. مفاهمه د يوې ميډيا په ډول هم استعماليداى شي، چې په کې د ادارې مختلفو افرادو ته اوامر او هدايات ورکول کېږي، څو دندې په سم ډول ترسره کړي. 
په مختلفو ادارو کې د مختلفو افرادو دندې هم مختلفې وي، ددې لپاره چې تر منځ يې مثبتې اړيکې پاتې وي د مفاهمې عمل بايد ترسره شي. د مفاهمې په مرسته د افرادو تر منځ د معلوماتو تبادله ترسره کېږي او د موخو د ترلاسه کولو لپاره لارښوونه ترلاسه کوي. د مفاهمې پواسطه د لوړې کچې منيجران ترلاس لاندې منيجران کنټرولوي او د موخو په ترلاسه کولو بريا ته رسيږي.
د مفاهمې جريان په درې ډوله کېدلى شي.
 ١: پورته لور ته جريان Upward Communication
2: ښکته لور ته جريان Downward Communication
3: خوا په خوا يا افقي جريان Lateral Communication
١: پورته لور ته جريان Upward Communication: فرض کړئ، چې تاسي د يوې ادارې کارکوونکى ياست، ستاسي منيجر تاسي ته د يوه کار د ترسره کولو لپاره اوامر درکوي يانې لارښوونه درته کوي، چې کار په کوم ډول وشي.د کار له بشپړولو وروسته تاسي اړينه ګڼئ، چې د کار په اړه معلومات خپل منيجر ته ورکړئ. نوموړي معلومات ستاسي لخوا منيجر يا له ښکته څخه پورته خوا ته جريان کوي.
تاسي همدا جريان په شکل کې ليدلى شئ.












په پورته شکل کې درې واړه حالات درته واضح کېږي. ليدل کېږي، چې معلومات پر بنسټزه کچه يانې XY باندې ډېر زيات دي او د مقدار له مخې هم ډېر زيات دي. تاسي لومړۍ پوړ ته وګورئ، چې د معلوماتو کچه يې زياته ده، په پورته تګ سره ورو ورو د معلوماتو کچه کميږي. مطلب يې دا دى، چې په ټيټه کچه معلومات زيات وي. د څو افرادو لخوا پرې غور کېږي، او وروسته د لوړې کچې منيجر ته رسيږي. XZ موږ ته راښايې، چې تر لوړې کچې د معلوماتو وړاندې له رسيدو خلاصه کېږي؛ خو پر حقيقت ولاړ وي، تر ټولو پورته پوړ د همدې چارې څرګندوى دي. پورته خوا ته جريان په حقيقت کې د XY څخه د XZ لوړې کچې پورې د معلوماتو جريان دي.
 2: ښکته لور ته جريان Downward Communication: په شکل کې د ZY کرښه ښکته لور ته جريان څرګندوي. په دې ډول جريان کې اوامر Orders او هدايات Instructions له لوړې کچې څخه ښکته کچې ته ورکول کېږي. 
3: خوا په خوا يا افقي جريان Lateral Communication: په شکل کې افقي کرښه پورته لور ته د مفاهمې او معلوماتو مقدار څرګندوي. موږ ته د مفاهمې په اړه وضاحت راکوي. فرض کړئ، چې يو استاد د يوې پروژې په اړه تاسي ته لکچر درکوي، چې په ټاکلي وخت بايد پاى ته ورسيږي، له تاسي پرته درېيو نورو زده کوونکو ته هم نوموړى لکچر بايد ورکړل شي؛ نو تاسي به اوس دا هيله لرئ، چې په ښه ډول پروژه ترتيب کړئ او موخو ته په کې ورسيږئ. له خپلو شته سرچينو څخه به معلومات ترلاسه کوئ او له ملګرو څخه به هم معلومات ترلاسه کولو کوښښ کوئ، ځکه چې هغوى هم پر همدې پروژې کار کوي. له ملګرو سره د معلوماتو تبادله په ټولو خواوو کې د معلوماتو د زياتيدو لامل ګرځي. له خپلو ملګرو سره د معلوماتو تبادله په حقيقت کې د خوا په خوا يا افقي جريان Lateral Communication بېلګه ده. 
په بل عبارت پر يوه کچه د يوې مسالې په اړه د ملګرو د خيالاتو او نظرونو تبادلې ته خوا په خوا يا افقي جريان Lateral Communication ويل کېږي. د کاروبار د مختلفو څانګو تر منځ د معلوماتو تبادله هم په همدې کتار کې راځي.
لنډه دا، چې د مفاهمې د جريان درېواړه ډولونه د مفاهمې د سيستم برخې دي. کله چې اوامر او هدايات له پورته خوا څخه وشي؛ نو د ټيټې کچې افراد پرې عمل کوي او موخې ته رسيږي او کومې پايلې چې ترلاسه کېږي لوړې کچې ته رسيږي. په دې ډول د مفاهمې جريان په مسلسل او منطقي ډول روان وي او موخې تر لاسه کيږي. که په جريان کې کوم خنډ پېښ شي، په مفاهمې کې خلا Communication gap پيدا کېږي او په ټوله اداره کې د نظم د خرابتيا لامل ګرځي.
مفاهمه د پياوړتيا ذريعه
Communication as Means of Consolidation
چيرته چې دوه يا له دوو څخه د زيات وګړي خوښ ژوند تيرول غواړي، مشترکې مفاهمې ته اړتيا وي. چيرته چې د وګړو تر منځ اړيکې خړې وي او پر يو بل د باور فضا شتون ونه لري؛ نو د پياوړتيا نشتون جوتيږي. لکه نن سبا چې په هر ډول ټولنو او ادارو کې ليدل کېږي. دغه د بې باورۍ فضا د مفاهمې د کمښت له امله راټوکيږي. تاسي به ليدلي وي، چې ځينې وګړي د ځينو نورو په اړه غلط نظرونه لري، همدا ډول واړه واړه توکي د بې باورۍ لامل ګرځي. 
هر څوک که منفي خواوې لري؛ نو خامخا به مثبتې خواوې هم لري، بايد پام ورته وشي.
په کاروباري اداره کې د کارکوونکو دندې بېلې بېلې وي، ځينې وختونه داسې هم کېږي، چې په يوه اداره کې کارکوونکو په خپلو کې سره نه پېژني، په دا  ډول حالاتو کې څو پورې کارکوونکي په ګډو توکو Common elements د مفاهمت Understanding څرګندونه ونه کړي، اداره به د پرمختګ په لور ګام وانخلي، په اداره کې به ډلې ټپلې جوړې شي، د کرکې او مخ اړونې څرکونه به څرګند شي. دا ټولې ستونزې يوازې او يوازې د مفاهمې د نشتون او يا د کمښت له امله رامنځ ته کېږي. 
نو د ادارې لپاره داسې نظام System ته اړتيا ده، چې هر فرد د بل سره مثبتې اړيکې ولري او موخو ته رسيدونکي هيلې ولري. دا چاره هغه مهال شونتيا لري، چې په اداره کې د مفاهمې چينل په ښه ډول ډيزاين شي او پياوړى هم. د کارکوونکو نظرونو او وړانديزونو واوريدل شي. 
په کاروباري مفاهمه کې خنډونه
Barriers to Business Communication
د مفاهمې په وړاندې ځينې خنډونه په لاندې ډول دي.
١: موقف، حيثيت، درجه Status: په هر ډول ادارو کې د کارکوونکو موقف او حيثيت د پېغام په استولو کې خنډ رامنځ ته کوي. د ټيټې کچې کارکوونکو ته کم او د لوړې کچې کارکوونکو يا منيجرانو ته زياته پاملرنه کېږي. او دغه د لوړې او ټيټې کچې تر منځ خلا وروسته وروسته خنډونه رامنځ ته کوي او د ادارې د پرمختګ مخه ډپ کوي.
٢: جذبات خوښونه او نه خوښونه Emotional Linking of Disliking: د مفاهمې په وړاندې ډېر عام خنډ دى، چې د پېغام په اخيستو کې رامنځ ته کېږي. د بېلګې په ډول که يو منيجر کوم کارکوونکي ته ووايې، چې نن شپه به هم پيره کوې، په داسې حال کې چې ټوله ورځ يې هم پيره کړې وي، خامخا به وايې، چې دا څه غم دى، دا لا څنګه کار شو، له دې خو يې نه کول ښه دي. 
٣: احساس، شعور، پوهه Perception: د افرادو احساس، شعور، فکر او پوهه هم د معلوماتو په سم ډول استولو کې خنډ رامنځ ته کوي، ځکه چې د هر فرد خيال او نظر مختلف وي. هر فرد چې پېغام اخلي، د خپل احساس، شعور او پوهې برابر پرې عمل کوي؛ نو ځکه د هر فرد ځواب يا عکس العمل مختلف وي. 
د احساس، شعور، فکر او پوهې اختلاف د لاندې توکو له کبله وي.
الف: معلومات Information
ب: تيره تجربه Past Experience
ج: خنډ يا عکس العمل Reaction
الف: معلومات Information: هر تن د خپلو معلومات مطابق پر پېغام عمل کوي. يانې څومره پوهه چې لري، هومره به په کار کې برخه اخلي.
ب: تيره تجربه Past Experience: که يو څوک تجربه ولري؛ نو په مرسته به يې پر اوامرو عمل وکړي او کار به په ښه ډول پر مخ بوزي او همداراز پېغام به په ښکه ډول ترلاسه کړي او ځواب يې هم مثبت وي.
ج: خنډ يا عکس العمل Reaction: کله چې ستاسي پر پېغام اوريدو څو دلچسپي څرګنده کړي او پر پوهېدو يې کوښښ وکړي؛ نو ځواب به يې مثبت وي.  دا خنډ په لاندې دياګرام کې ليدلى شئ.
























٤: شخصيت Personality: شخصيت د يو سړي د ذهني او بدني وړتيا اېينه ده، او د وګړو تر منځ په اړيکو ژور اغېز لري. او همداراز د الفاظو، جملو او يا معلوماتو په تبادله کولو او استولو کې خنډ هم رامنځ ته کولى شي. په عام ډول د ښه قد، ښې جامې او څېرې لرونکي وګړي په خپل ګروپ کې لومړى کتار جوړوي. بلې خوا د ټيټ قد لرونکو او کمزورو وګړو ته د پام وړ ارزښت نه ورکول کېږي؛ خو ځينې وخت بيا لومړۍ ډله د پېغام لېږلو پرمهال هومره موثر او ګټور نه وي، څومره چې مخ ورګرځي.
٥: دود، تهذيب، تمدن Culture: دود، تهذيب، تمدن په مفاهمه Communication د پام وړ رول لوبوي، که څه هم د ژبې Language يوشان والي د معلوماتو په تبادله کې اسانتيا راولي؛ خو که دمختلفو وګړو دود، تهذيب، تمدن او ژبې مختلفې وي؛ نو د مفاهمې په وړاندې خنډ ګڼل کېږي. د بېلګې په ډول په پښتو ژبه کې داسې مطالب شتون لري، چې په بله ژبه يې اړول او رسول ډېر ستونزمن کار دى. 
چيرته چې دود، تهذيب، تمدن او ژبې يو شان نه وي، هلته جګړې او ستونزې زياتې وي. او که يو شان وي؛ نو خلک په سکون ژوند تيروي او خپلمحي اړيکې به يې ډېرې ښې وي.
٦: واک Power: واک هم د مفاهمې Communication په وړاندې ستر خنډ بلل کېږي. يو ترلاس لاندې کارکوونکى څرنګه د خپل منيجر غلطي ورپه ګوته کړي، چې د پرمختګ په وړاندې يې خنډ ليرې شي. دا چاره په وروسته پاتې هېوادونو کې ډېره تر سترګو کېږي، ددې لپاره بايد د هر تن غوښتنو او وړاندېزونو ومنل واوريدل شي او ومنل شي او تر وسه وسه پرې عمل وشي.
٧: جغرافيايې واټن Geographic Distance: کله چې Sender او Receiver د دوو مختلفو سيمو وي؛ نو دې ډول مفاهمې ته موږ غير شخصي مفاهمه هم ويلى شو. يوه بېلګه يې وړاندې کوو، که تاسي سعودي عربستان کې چاته پېغام استوئ؛ نو کوښښ به کوئ، چې په کم وخت کې لنډ پېغام واستوئ، څو د لګښت کم راشي؛ نو د پېغام اهميت کم او د وخت اهميت زيات شو، ځيني مهال خو لا د پېغام په مفهوم هم نه اخيستل کېږي.
٨: وېنا او ګړدود (لهجه) Speech & Pitch of Communication: په ژبني پېغامونو کې د ويونکي او اوريدونکي تر منځ خلا gap پيدا کېږي او ورو ورو زياتېږي. دا هغه مهال لا پسې زياتېږي، چې ګړدود او يا د ويلو چټکتيا ډېر تيزه وي. که مناسب ګدود او د وېنا فن ونه کارول شي، پېغام به وانه خيستل شي.
٩: ميډيا Media: د معلوماتو د استولو لپاره څلور ذريعې کېدلى شي، په لاندې ډول دي.
الف: وېنا Speech
ب: ليکلى پېغام Written Message
ج: نغوتې (اشارې) Gestures 
د: اغېزې Expressions
د وېنا و ليکلي پېغام پرته، لاس، څېره يا د بدن د نورو برخو اشارې د پېغام په استولو کې اغېز پرې باسي. د بېلګې په ډول تاسي د خپل ترلاس لاندې کارکوونکي له کاره خوښ ياست د هغه پر شا وټپولو او ډېر ښه کليمه مو وکاروله؛ نو ستاسي دغه عمل د خوښۍ څرګدوى دى. 
په هر حال د پېغام استولو او اخيستلو طريقه چې هر ډول وي، که سم استعمال، مناسب وخت او په مناسب انداز ونه کارول شي؛ نو د مفاهمې communication په وړاندې به خنډ وي.
١٠: د پېغام اخيستونکي پېژندنه Audience Identification: که پېغام اخيستونکى په سم ډول ونه پېژندل شي، په مفاهمه کې خنډ رامنځ ته کېدلى شي. د بېلګې په ډول ٥ کلن ماشوم ته پېغام په يو ډول رسول کېږي او ٢٠ ځوان ته په بل ډول. لاندې توکي پرې اغېز کوي.
الف: زيرکتيا
ب: دلچسپي
يانې که له ذهن او دلچسپۍ څخه کار واخيستل شي او اوريدونکي وپېژندل شي؛ نو نوموړى خنډ له مخې ليرې کېدلى شي.
١١: مداخله Interruptions: کله چې د پېغام اخيستونکي Receiver او پېغام استونکي Sender يا د اوريدونکي Audience او لېږونکي Communicator  په خپلو کې خبرې کوي؛ نو لاندې توکي د معلوماتو د تبادلې پر پروسې کې خنډ رامنځ ته کوي.
الف: ملاقاتي Visitors
ب: ټيليفون Telephone
ج: موخې Objects
د: شخصي فکتورونه Personal Factors

د مفاهمې په وړاندې د خنډونو د ليرې کولو لپاره ګامونه
Steps to Remove Communication Barriers
د مفاهمې په وړاندې چې کوم خنډونه شتون لري، په لاندې ډول يې مخنيوى شونتيا لري.
١: د پېغام اخيستونکي د مزاج مطابق According to Temperament of Receiver: کله چې کوم پېغام استول کېږي د اخيستونکي Receiver خوښي او ناخوښي بايد په پام کې ونيول شي. يانې که د Receiver دلچسپي په پام کې ونيول شي؛ نو ځواب به مثبت ترلاسه شي.
٢: د شخصيت مطابق پېغام استول Give Message According to Personal: پېغام بايد په داسې ډول واستول شي، چې د پېغام اخيستونکي له شخصيت سره سمون وخوري.
٣: د پوهې او شعور مطابق پېغام وليږئ Give Message According to Perception: د هر فرد له پوهې او شعور سره سم پېغام استول خنډ له منځه وړي؛ نو ځکه بايد د فرد معلومات او پخوانۍ تجربه په پام کې ونيول شي.
٤: د دود، تهذيب او تمدن خيال ساتل Keep Care of Culture: لکه چې مخکې مو وويل، دود، تهذيب او تمدن د مختلفو وګړو په مفاهمې کې خنډ جوړوي؛ نو ددې خنډ د ليرې کولو لپاره بايد د سيمې ژبه، تهذيب، تمدن او دود پوره مطالعه شي او په سيمه کې دود الفاظ وکاروي، څو غوره پايلې ترلاسه شي.
٥: نيوکې زغمل To Bear Criticism: که ترلاس لاندې وګړي ستاسي په پېغام نه پوهېږي؛ نو په هغوى کې هڅونه Motivation پيدا کړئ، څو خپلو غلطيو ته ځير شي او له واک څخه ناوړه ګټه وانخلي، نېوکې وزغمئ، څو ښه مفاهمه تر سره شي او خنډ له منځه ولاړ شي.
٦: ميډيا Media: که د پېغام په استولو او اخيستلو کې وړ ميډيا ونه کارول شي، بيا هم خنډ پېښدلى شي. دا که د وېنا په ډول وي، که په ليکلي ډول، بايد ستاسي نغوتې (اشارې) او اغېز داسې وي، چې فرد پرې په اسانۍ وپوهېږي او تاسي د مثبت ځواب هيله ولرئ.

Important Means of Communication
ټولې هغه سرچينې، چې په ژبني او ليکلي ډول پېغام رسوي د موصلاتو په نامه ياديږي. په مختلفو ادارو کې د موصلاتو له مختلفو سرچينو کار اخيستل کېږي.
١: ټيليفون Telephone
2: ټيلکس Telex
٣: ټيلګرام Telegram
4: وايرلس Wireless
٥: فکس ماشين Fax Machine
6: Courier Services
٧: تلويزيون Television
٨: Video Tape
9: Tele Conferencing
١٠: انټرنيټ او بريښناليک Internet & E-Mail
11: Pager
١: ټيليفون Telephone: ټيليفون د ګراهم بيل لخوا په ١٨٧٧ کال جوړ شو. نوموړى د سکاټلينډ اوسيدونکى و. پر ټيليفون په هېواد کې دننه، له هېواده بهر خبرې کېږي. پر ټيليفون خبرو کولو ته Call ويل کېږي، چې څو ډولونه يې په لاندې ډول دي.
الف: Local Call: که يو سړى په يوه ښار کې دننه د بل سړي خبرې کوي، دې ته Local Call وايې. لګښت يې کم دى، د پېغام رسولو اسانه طريقه ده.
ب: Trunk Call: که له ښاره وتلي بل ښار کې له چا سره خبرې کوئ؛ نو دې ته Trunk Call وايې، چې دوه ډوله شونتيا لري.
١: د ايکس چينج طريقه
2: د ډايريکټ ډايلنګ طريقه
لومړۍ طريقه کې له ښاره د باندې زنګ وهلو طريقه ده. لومړې د بل ښار شمېره، چې اړيکه ورسه نيسئ، نوټ کړئ، د ايکس چينج کارکوونکي شمېره مخامخ کوي او تاسي ورسره خبرې کوئ.
په دويمه طريقه کې د بل ښار کوډ شمېره او ورپسې هغه شمېره، چې تاسي ورسره اړيکه نيول غواړئ مخامخ کړئ.لګښت يې له لومړۍ طريقې څخه زيات دى.
ج: Overseas Call: له هېواده بهر اړيکې نيولو ته Overseas Call وايې. لګښت يې تر نوور زيات دى.
2: ټيلکس Telex: دپېغام رسولو چټکه، نوې او زيات لګښت لرونکى ډول دى. په دې طريقه پېغام رسونې ته د ټيلکس ماشين اړين دى او همداراز چيرته چې پېغام استوئ بايد هلته هم شتون ولري.
٣: ټيلګرام Telegram: د ټيليفون پواسطه لنډليکلى پېغام استولو ته Telegram وايې.
4: وايرلس Wireless: پېغام استونکى او اخيستونکى دواړه بايد د Wireless له اسانيتا برخمن وي او خپلمنځي اړيکې هم ولري. دا ډول په دفاعي او نظامي برخو کې ډېر کارول کېږي.
٥: فکس ماشين Fax Machine: په ډېرو کاروباري ادارو کې د فکس ماشينونه شتون لري، مختلف ډول اوامر په لنډ وخت کې له يوه ځايه به ته رسولى شي.
6: Courier Services: د پېغام استولو او اخيستلو چټکه وسيله ګڼل کېږي، د نړۍ په هر ګوټ کې په کم وخت کې ليکونه او پېغامونه استولى شي.
٧: تلويزيون Television: ټلوېزون يوه داسې اله ده ، چې د غږ او انځور په مرسته پيغام خپروي. د ټلوېزيون ايجاد او د خپرونو پيل په خپل شاليد کې يو پر زده پورې تاريخ لري. ټلوېزيون ته د نوي پېر نړۍ هېنداره ويلاى شي. د ټلوېزون له لارې موږ پر کور ناست د نړۍ چکر وهو او په نړۍ کې د پېښې شوې مهمې او ارزښتمنې پېښې په خپلو سترګو وينو. ټلوېزيون پروګرام تر موږ پورې له کوم ټلوېزون سټېشن څخه را رسېږي، چې ټلوېزون مرکز ورته ويل کېږي. د تلويزيون پواسطه د خپل توليد په اړه مصرفوونکو ته معلومات ورکولى شئ. له دې پرته ډش او کيبل نټ ورک هم په ټوله نړۍ کې خپرونې کولى شي. د معلوماتو د استولو او اخيستو لپاره په زړه پورې ليدنۍ او غږيزه وسيله ده.
٨: Video Tape:  د نوموړې الې شتون له ليدونکي سره اړين دى. لومړى پېغام ثبت کېږي او وروسته يې ليدونکى ليدلى شي.
9: Tele Conferencing: په دې طريقه کې هر ډول معلومات له مختلفو افرادو تر لاسه کيدلى شي. د بېلګې په ډول تلويزيون يو سياسي څېره ميلمه کوي، او ليدونکي د ټيليفون پر ليکه پوښتنې ورڅخه کوي. په دې ډول د معلوماتو تبادلې ته Tele Conferencing وايې.
١٠: نړيوال جال او بريښناليک Internet & E-Mail: نړيوال جال داسې اله ده، چې د نړۍ کمپيوټرونه سره نښلوي. کور، دفتر او هر ځاى، چې واغوړئ کارولى يې شئ. د نړۍ هر ډول معلومات له نړيوال جال کمپيوټر ته ښکته کولى شي. په غږيز، ليکلي او ليدني ډول د معلومات ښکته کول د نړيوال جال ځانګړنه ده. همداراز د ويب کم پواسطه د نړۍ په هر ګوټ کې له ملګرو، دوستانو او کاروباريانو سره ليدلى او خبرې کولى شئ. 
نړيوال جال له ډېرو اسانتياوو پرته د بريښناليک اسانتيا هم لري، چې ليکونه، اوامر، غوښتنې او وړانديزونه په څو ثانيو کې بل تن ته رسولى شئ.
11: Pager: دا يوه اله ده، چې د ټيليفون په څير خبرې پرې نه شي کيدلى؛ خو چې له چا سره شتون ولري، سګنل ورکوي يا د اړيکې نيونکي تن د ټيليفون شمېره پرې راځي، چې وروسته بيا وروسره اړيکه نيول کېږي. د معلوماتو د تبادلې او تر لاسه کولو لپاره په زړه پورې اله ده.
د مفاهمې په اړه غلط تصورات
Misconceptions about Communication
په نړۍ کې هېڅ دوه وګړي يو ډول ذهني، بدني او جذباتي وړتيا نه لري. له دې پرته د ثقافت، ټولنې او چاپيريال توپير هم په مفاهمه کې ستونزې راولاړوي.
د هر سړي ذهن د يو بې بېلګې فلتر Filter په څير دى. په مفاهمه کې ستونزې هغه مهال رامنځ ته کيږي، چې د پېغام استونکو ذهنونه مختلف وي. د پېغام استونکي او اخيستونکي مطالب او ځوابونه د مختلفو توکو له امله اغيزمن کېږي، چې په لاندې ډول دي.
١: Presumptions of Understanding
٢: د حقيت احساس Perception of Reality
٣: کړه وړه، نظرونه او جذبات Attitude, Opinions and Emotions
١: Presumptions of Understanding: د مفاهمې يو بنسټيز اصل دا دى، چې sender کوم پېغام استول غواړي، Sender او Receiver دواړو ته يې مانا يو شان وي. ډېرى وختونه په کاروباري ادارو کې غلط تصورات، ځکه پيدا کېږي، چې د مفاهمې پر مهال داسې فکر کېږي، چې مقابل لوري پېغام واخيست او پرې پوه شو.
په مختلفو قاموسونو کې د يوه لغت ډېرې ماناوې وي. په ځينو ژبو کې داسې لفتونه هم شتون لري، چې تر سلو ډېرې ماناوې لري؛ نو ځکه په مفاهمه کې غلط تصور رامنځ ته کېږي. دا ستونزه نه يوازې په کاروباري او صنعتي ادارو کې شتون لري، بلکې په دولتي، نظامي او نورو ادارو کې هم احتمال لري. 
٢: د حقيت احساس Perception of Reality: د حقيقت نړۍ ډېره پيچلې او بې پولې ده. مختلف وګړي د حقيقت احساس په مختلفو طريقو سره کوي. کله چې تاسي کو ليک يا راپور ليکئ يا هم پر ټيلي فون خبرې کوئ؛ نو تاسي به د وخت، لګښت او موخې په نظر کې نيولو سره به محدوديت احساس کړئ، چې ځينې وختونه حقيقت نه شي بيانيدلى او له همدې امله معلوماتي خلا Information Gap پيدا کېږي.
٣: کړه وړه، نظرونه او جذبات Attitude, Opinions and Emotions: موثره مفاهمه د کړو وړو او نظرونو له کبله هم اغېزمن کيږي. د Communicator په ذهن کې چې څه ډول نظر شتون لري هماغه ډول به مفاهمه تر سره کوي. وګړي هغه مهال مثبت کړه او مثبت ځواب څرګندوي، چې پېغام د هغوى د نظرونو او خيالاتو مطابق وي.
