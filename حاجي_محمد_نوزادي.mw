پوهنمل '''حاجي محمد نوزادي''' (زوکړه د ۱۳۲۶ لمريز کال د لړم مياشت) يو پښتو ژبی [[ليکوال]] او [[شاعر]] دی . 
=مخينه=
حاجي محمد نوزادي د سيد محمد زوی د ۱۳۲۶ لمريز کال د [[لړم]] په مياشت کې د [[هېلمند ولايت]] په [[نوزاد ولسوالۍ]] کې زېږېدلی دی . لومړنۍ زده کړې يې د همدغې ولسوالۍ په ښوونخي کې پای ته ورسولې او [[د کندهار ولايت]] په مرکز کې د منځنيو زده کړو تر پای ته رسولو وروسته پر ۱۳۴۵ لمريز کال د [[کابل پوهنتون]] د طب پوهنځي زده کړيال شو . له همدې پوهنځي څخه د زده کړو پر لومړي کال د [[کابل]] [[پولي تخنيک انستيتوت]] لپاره د استادانو د روزلو د پروگرام له مخې [[د شوروي سوسيالیستي جمهوريتونو اتحاد|شوروي اتحاد]] ته ولېږل شو . 
=دندې=
پر ۱۹۷۳ ز کال د [[مسکو]] دولتي پوهنتون د جيولوجۍ په پوهنځي کې د زده کړو تر پای ته رسولو وروسته د کابل پولي تخنيک انستیتوت د جيولوجۍ او کانونو لټولو په ديپارتمنت کې داستاد په توگه وگومارل شو . پر ۱۳۵۵ لمريز کال د پوهنځي په همدې څانگه کې د دوکتورا درجې د اخیستلو په موخه شوروي اتحاد ته ولاړ او پر ۱۳۵۷ لمريز کال [[هېواد]] ته تر بېرته راستنېدو وروسته د کانو او صنایَو وزارت د کانو د جیولوجۍ او سروې په برخه کې د عمومی ريس پر څوکۍ وټاکل شو چې تر ۱۹۹۷ کاله پورې يې د همدې وزارت پر بېلا بېلو پستونو کې دندې ترسره کړې . پوهنمل حاجي محمد نوزادي د ۱۹۹۹ ز کال راهيسې په [[ډنمارک]] هېواد کې د کډوال په توگه ژوند کوي . 
نوموړي د مسلکي تدريسي کتابونو تر څنگ يو زيات شمېر کتابونه له روسي ژبې څخه پښتو او دري ژبو ته راژباړلي او همدا رنگه یې يو لړ مستند ، علمي ، تخنيکي او نور مالوماتي فېلمونه هم له روسي څخه پښتو ژبې ته راژباړلي او په خپل غږ کې يې دوبله کړي دي .   
=چاپ شوي اثار= 

# ساختمانی جیولوجی (د تدریسی لکچرونو ټولگه.) 
# منطقوی جیولوجی (د تدریسی لکچرونو ټولگه.) 
# عمومی جیولوجی (د تدریسی لکچرونو ټولگه.) 
# د وړانگو جنازې، (د شعرونو ټولگه ده چی د فخرالدین پتوال په مالی لگښت چاپ سوی دی.)
# بریتور آشنا (د شعرونو ټولگه ده چی مالی لگښت یی غلام حضرت حساس پر غاړه اخیستی دی.) 
# د څو گلونو بیلگه، د شعرونو هغه گډه ټولگه ده چی زما په گډون د څو تنو شاعرانو د شعرونو غورچاڼ دی او د «سلام» فرهنگي ټولنې لخوا چاپ سوې ده.
# د کوه نور الماس له کومه راغی او چیرته ولاړ ؟ (دا کتاب د محمد موسی نعیمی په مالی لگښت چاپ سوی او د په زړه پوری مالوماتی لیکنو غورچاڼ دی.) 
# انسانان ولی یو بل مچوی؟ (د انجینر عبدالاحد عزیزی په مالی لگښت چاپ او د په زړه پوری علمی، ادبی او مالوماتي لیکنو غورچاڼ دی.) 
۹ ـ « د ځان طبیب » ـ دا د زړه د رګونو د ناروغیو او یوشمیر نورو بیلابیلو ناروغیو په هکله ټولو ته د پوهیدلو وړ مالوماتی لیکنو ټولګه ده چی اکثره یی پدی اړه په ډنمارکی رسنیو کی د نوو څیړنو د نشر سوو پایلو پښتو ژباړه ده . مالی لګښت یی ډاکتر محمد نوزادی او ډاکتر ګل احمد نوزادی پر غاړه اخیستی دی .
۱۰ ـ دشعرونو یوه ټولګه چی چاپ ته د اماده کولو په موخه تر لاس لاندی ده .
د یو شمیر کتابونو چاپ سوي ژباړي :
الف ـ د د روسی ژبی څخه پښتو ته د کتابونو ژباړي :
۱ ـ د « مور » پنامه د ماکسیم کورکی ناول .
۲ ـ د شوروی اتحاد اخیرنی « اساسی قانون » چی په ۱۹۷۶ کال کی نافذ سو .
۳ ـ « په شوروی اتحاد کی روغتیا ساتنه » نومی مالوماتی کتاب .
۴ ـ « په شوروی اتحاد کی ښوونه او روزنه » نومی مالوماتی کتاب .
۵ـ « د شوروی اتحاد قضایی سیسټم » د قضایی او عدلی چارو په هکله مالوماتی کتاب .
۶ ـ « د انسان د پیدایښت په تکاملی پړاوونو کی د کار رول » فریدریک انګلس اثر .
۷ ـ « د ښځو د مسئلی په هکله » د درو تنو کلاسیکو پوهانو نظرونه .
ب ـ د دری څخه پښتو ژبی ته « د وزیر فتح خان او دهغه د کورنۍ تاریخی رول په سدوزی دولت کی » ، د کاندید اکاډیمیسن محمد اعظم سیستانی اثر چی تازه په ۲۰۱۳ کال کی چاپ سو .
ج ـ د ډنمارکی ژبی څخه پښتو ته د « مولس اوسیدونکو کیسې » پنامه کتاب ژباړه چی د ډنمارکی ټوکو یوه ټولګه ده . دا کتاب چاپ ته اماده خو لا تر دی دمه ندی چاپ سوی .
د ـ د انګریزی ژبی څخه پښتو ته د « برَګ پړی » پنامه د یوه لنډ داستان ژباړه ( انګریزی لیکوال کانندوئیل ، د شرلیک هولمس په هکله د یاداښتونو د لړۍ څخه ) . چاپ ته اماده خو لا تر اوسه چاپ سوی ندی .
#د وړانگو جنازې (شعري ټولگه) ، د دانش خپرندويه ټولنې تخنيکی څانگه ، د ۱۳۸۷ (۲۰۰۸ ) کال پېښور چاپ . 
#          
=د شعر څو بېلگې=
=اخځونه=
# پوهنمل حاجي محمد نوزادي ، د وړانگو جنازې .
# https://larawbar.net/41151.html 

[[وېشنيزه:پښتانه شاعران]]
