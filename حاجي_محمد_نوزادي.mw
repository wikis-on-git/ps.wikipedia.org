پوهنمل '''حاجي محمد نوزادي''' (زوکړه د ۱۳۲۶ لمريز کال د لړم مياشت) يو پښتو ژبی [[ليکوال]] او [[شاعر]] دی . 
=مخينه=
حاجي محمد نوزادي د سيد محمد زوی د ۱۳۲۶ لمريز کال د [[لړم]] په مياشت کې د [[هېلمند ولايت]] په [[نوزاد ولسوالۍ]] کې زېږېدلی دی . لومړنۍ زده کړې يې د همدغې ولسوالۍ په ښوونخي کې پای ته ورسولې او [[د کندهار ولايت]] په مرکز کې د منځنيو زده کړو تر پای ته رسولو وروسته پر ۱۳۴۵ لمريز کال د [[کابل پوهنتون]] د طب پوهنځي زده کړيال شو . له همدې پوهنځي څخه د زده کړو پر لومړي کال د [[کابل]] [[پولي تخنيک انستيتوت]] لپاره د استادانو د روزلو د پروګرام له مخې [[شوروي اتحاد]] ته ولېږل شو . 
=دندې=
پر ۱۹۷۳ ز کال د [[مسکو]] دولتي پوهنتون د جيولوجۍ په پوهنځي کې د زده کړو تر پای ته رسولو وروسته د کابل پولي تخنيک انستیتوت د جيولوجۍ او کانونو لټولو په ديپارتمنت کې داستاد په توګه وګومارل شو . پر ۱۳۵۵ لمريز کال د پوهنځي په همدې څانګه کې د دوکتورا درجې د اخیستلو په موخه شوروي اتحاد ته ولاړ او پر ۱۳۵۷ لمريز کال [[هېواد]] ته تر بېرته راستنېدو وروسته د کانو او صنایَو وزارت د کانو د جیولوجۍ او سروې په برخه کې د عمومی ريس پر څوکۍ وټاکل شو چې تر ۱۹۹۷ کاله پورې يې د همدې وزارت پر بېلا بېلو پستونو کې دندې ترسره کړې . پوهنمل حاجي محمد نوزادي د ۱۹۹۹ ز کال راهيسې په [[ډنمارک]] هېواد کې د کډوال په توګه ژوند کوي . 
نوموړي د مسلکي تدريسي کتابونو تر څنګ يو زيات شمېر کتابونه له روسي ژبې څخه پښتو او دري ژبو ته راژباړلي او همدا رنګه یې يو لړ مستند ، علمي ، تخنيکي او نور مالوماتي فېلمونه هم له روسي څخه پښتو ژبې ته راژباړلي او په خپل غږ کې يې دوبله کړي دي .   
=چاپ شوي اثار= 
#د وړانګو جنازې (شعري ټولګه) ، د دانش خپرندويه ټولنې تخنيکی څانګه ، د ۱۳۸۷ (۲۰۰۸ ) کال پېښور چاپ . 
#          
=د شعر څو بېلګې=
=اخځونه=
# پوهنمل حاجي محمد نوزادي ، د وړانګو جنازې .

[[وېشنيزه:پښتانه شاعران]]
