ویکتور میخایلویچ افاناسیف (انګلیسي: Victor Mikhailovich Afanasyev، روسي: Виктор Михайлович Афанасьев) – (زوکړه: ۳۱-ډسمبر-۱۹۴۸) د روسیې په هوايي ځواکونو (Russian Air Force) کې ډګروال او د یوري الکسویچ ګاګارین د ستورمزلو په روزنځي (Yuri Alekseyevich Gagarin Cosmonaut Training Center) کې ازمېښتي ستورمزلی دی. نوموړی د ۱۹۴۸ د ډسمبر پر ۳۱مه د روسیې په بریانسک (Bryansk) ښار کې زېږېدلی دی. ویکتور له يلېنا افاناسیفا (Yelena Afanasyeva، زوکړه: ۱۹۵۲) سره واده کړی او دوه بچیان لري. پلار یې (میخایل افاناسیف Mikhail Afanasyev) مړی شوی او مور یې (ماریه افاناسیفا Marya Afanasyeva) د بریانسک ښار په یوه سیمه کې ژوند کوي. ویکتور له فوټبال، لامبو او سیاحت سره مینه لري.

==زده‌کړې==
ویکتور افاناسیف په ۱۹۷۰ کې له کچینسکویې پوځي پیلوټ ښوونځي (Kachynskoye Military Pilot School) څخه، او په ۱۹۸۰ کې د مسکو له اوردژونیکیدزې هوايي‌چلند انسټیټیوټ (Ordzhonikidze Aviation Institute) څخه فارغ شوی دی.

==ځانګړي ویاړونه==
د شوروي اتحاد اتل
د شوروي اتحاد پیلوټ-ستورمزلی

==تجربه==
