{{د کتاب مالوماتبکس
| سرليک           = افغانستان له شخصي دوسيې څخه 
| آرنوم           =  
| ژباړن           =  [[محمد طاهر کاڼی]]
| انځور           = Afghanistan-Zema-Worostai-Jagra.jpg
| د_انځور_پايڅوړ  = 
| ليکوال          =  م. ا. ګارييف
| انځورګر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولګه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   = ۱۳۸۰ لمريز/۲۰۰۱ زېږدي کال 
| په_پښتو_د_خپرېدنې_نېټه = 
| د_رسنۍ_ډول      = 
| ټول_مخونه       = ۶۰۳
| ISBN            = 
| وروسته_له       = 
| مخکې_له         = 
}}

=د کتاب د منځپانګې په اړه=
افغانستان زما وروستۍ جګړه ، د افغانستان د پخواني هېوادمشر ډاکتر [[نجيب الله]] د لوی پوځي سلاکار او د شوروي اوپراتيفي ډلې د لوی بولندوی ستر جنرال [[محمود احمدوويچ ګارېېف]] يو اثر دی. د ۱۹۸۹ ز کال د فبرورۍ پر ۱۵ له افغانستانه د شوروي سوسیاليستي جمهوريتونو اتحاد پوځونو تر وتلو وروسته محمود احمدوویچ ګارېېف پر ۱۹۸۹-۱۹۹۰ ز کلونو په افغانستان کې د یو پوځي او رسمي ماموریت له مخې دنده ترسره کوله. په دغه کتاب کې ليکوال په افغانستان کې ددغو کلونو ټولنيز ، پوځي او سیاسی حالت بيانوي ، په هېواد کې د یو بل پر وړاندې د ولاړو لوريو تر منځ پوځي - جګړه ييز فعاليتونه ، د پوځي فعاليتونو د پر مخ بيولو لاملونه او پايلې څېړي . په دغه کتاب کې په افغانستان کې د شوروي اتحاد د سرو لښکرو له لس کلنې جګړې څخه د عبرت درس اخیستلو او ددغې جګړې د پايلو په اړه څېړنه شوې ده . دا هم اړينه ده وويل شی چې ليکوال د افغانستان د جګړې ، د شوروي پوځي يرغل د يو برخه وال په توګه له ډېرو پټو خبرو او رازونو څخه خبر دی چې له دغو پټو خبرو او رازونو څخه يې يو څه په خپل دې کتاب کې هم راوړي دي . ليکوال پېښې د يو مسلط روسي پوځي نظر له مخې څېړي . نوموړی له دې سره سره چې د روسانو يرغل يوه لویه تېروتنه ګڼي خو په دې کتاب کې یې هڅه داده چې دغې تېروتنې ته د اوړو پوزه هم ورجوړه کړي . ددې کتاب ليکوال د نورو ډېرو روسي ليکوالو په څېر په افغانستان کې د ملي - قومي مسلو په برخه کې ډېر غرْضي دی . دی په افغانستان کې ملي نفاق ته پکی وهي او غواړي چې د افغانستان لږه کي قومونه د پښتنو پر وړاندې ولمسوي . 
=د کتاب د چاپ چارې=
افغانستان زما وروستۍ جګړه کتاب پر ۱۳۸۰ لمريز کال (۲۰۰۱) زيږدي کال په جرمني کې د افغانستان د کولتوري ودې ټولنې له خوا د زرو ټولو په شمېر په پېښور کې چاپ شوی دی . کتاب ټول ۶۰۳ مخه دی او په اخباري کاغذ کې د [[خوشال خان خټک]] د زوکړې د څلورسومې کاليزې په ویاړ چاپ شوی دی. د کتاب دوتنه د نيمايي کتابونو نرمه او د نيمايي نورو هغو يې کلکه او ډبله ده . د کتاب د چاپ زيار وفاالرحمان وفا او کمپيوټر چارې یې نجيب الله وصال ترسره کړې دي . 
=اخځونه=
#افغاافغانستان زما وروستۍ جګړه ، د ۱۳۸۰ لمريز کال پېښور چاپ .          





[[وېشنيزه:پښتو کتابونه]]
