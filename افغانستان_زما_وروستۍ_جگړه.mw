{{د کتاب مالوماتبکس
| سرليک           = افغانستان زما وروستۍ جګړه 
| آرنوم           =  
| ژباړن           =  [[محمد طاهر کاڼی]]
| انځور           = Afghanistan-Zema-Worostai-Jagra.jpg
| د_انځور_پايڅوړ  = 
| ليکوال          =  م. ا. ګارييف
| انځورګر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولګه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   = ۱۳۸۰ لمريز/۲۰۰۱ زېږدي کال 
| په_پښتو_د_خپرېدنې_نېټه = 
| د_رسنۍ_ډول      = 
| ټول_مخونه       = ۶۰۳
| ISBN            = 
| وروسته_له       = 
| مخکې_له         = 
}}
[[افغانستان]] زما وروستۍ جګړه د پخواني [[شوروي اتحاد]] او اوسنۍ روسيې د ستر جنرال [[محمود احمدوویچ ګارېېف]] يو اثر دی چې د ليکوال او ژباړن [[محمد طاهر کاڼی|محمد طاهر کاڼي]] له خوا پښتو ژبې ته راژباړل شوی دی .
=د کتاب د منځپانګې په اړه=
افغانستان زما وروستۍ جګړه ، د افغانستان د پخواني هېوادمشر [[محمد نجيب الله|ډاکتر نجيب الله]] د لوی پوځي سلاکار او د شوروي اوپراتيفي ډلې د لوی بولندوی ستر جنرال [[محمود احمدوويچ ګارېېف]] يو اثر دی. د ۱۹۸۹ ز کال د فبرورۍ پر ۱۵ له افغانستانه د شوروي سوسیاليستي جمهوريتونو اتحاد پوځونو تر وتلو وروسته محمود احمدوویچ ګارېېف پر ۱۹۸۹-۱۹۹۰ ز کلونو په افغانستان کې د یو پوځي او رسمي ماموریت له مخې دنده ترسره کوله. په دغه کتاب کې [[ليکوال]] په افغانستان کې ددغو کلونو ټولنيز ، پوځي او سیاسي حالت بيانوي ، په [[هېواد]] کې د یو بل پر وړاندې د ولاړو لوريو تر منځ پوځي - جګړه ييز فعاليتونه ، د پوځي فعاليتونو د پر مخ بيولو لاملونه او پايلې څېړي . په دغه [[کتاب]] کې په افغانستان کې د [[شوروي اتحاد]] د سرو لښکرو له لس کلنې جګړې څخه د عبرت درس اخیستلو او ددغې جګړې د پايلو په اړه څېړنه شوې ده . دا هم اړينه ده وويل شي چې ليکوال د افغانستان د جګړې ، د شوروي پوځي يرغل د يو برخه وال په توګه له ډېرو پټو خبرو او رازونو څخه خبر دی چې له دغو پټو خبرو او رازونو څخه يې يو څه په خپل دې کتاب کې هم راوړي دي . ليکوال پېښې د يو مسلط روسي پوځي نظر له مخې څېړي . نوموړی له دې سره سره چې د روسانو يرغل يوه لویه تېروتنه ګڼي خو په دې کتاب کې یې هڅه داده چې دغې تېروتنې ته د اوړو پوزه هم ورجوړه کړي . ددې کتاب ليکوال د نورو ډېرو روسي ليکوالو په څېر په افغانستان کې د ملي - قومي مسلو په برخه کې ډېر غرْضي دی . دی په افغانستان کې ملي نفاق ته پکی وهي او غواړي چې د افغانستان لږه کي قومونه د پښتنو پر وړاندې ولمسوي . 
=د کتاب د چاپ چارې=
افغانستان زما وروستۍ جګړه کتاب په [[جرمني]] کې د افغانستان د کولتوري ودې ټولنې له خوا خپور شوی دی . ددغه اثر د چاپ چارې پر ۱۳۸۰ لمريز کال (۲۰۰۱) زيږدي کال په [[پېښور]] کې ترسره شوې دي . کتاب د زرو ټوکو په شمېر ، په اخباري کاغذ کې د [[خوشحال خان خټک|خوشال خان خټک]] د زوکړې د څلورسومې کاليزې په ویاړ چاپ شوی دی. دغه کتاب ټول ۶۰۳ مخه دی ، دوتنه يې د نيمايي چاپ شويو نرمه او د نيمايي نورو هغو يې کلکه او ډبله ده . د کتاب د چاپ زيار وفاالرحمان وفا او کمپيوټر چارې یې نجيب الله وصال ترسره کړې دي . 
=اخځونه=
#افغانستان زما وروستۍ جګړه .          





[[وېشنيزه:پښتو کتابونه]]
