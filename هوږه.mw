په دې وروستيو كې په ډېرو هېوادو كې د كيمياوي دارو درملو پر ځاى طبيعي داروګان ډېر كارول كيږي. پوهان وايي چې اوسنى انسان د لرغوني انسان په پرتله د بدن پاكولو ته ډېره اړتيا لري؛ ځكه خو بايد دده په خواړو كې سابه ، تركاري ، په تېره بيا هوږه ، چې په خپلې ميكروبي او باكتريايي ضد ځانګړنې سره مشهوره ده ، شتوالى ولري. 
هوږه د پيازو له نسله ( Allium ) ګڼل كيږي. هغه په خپل تركيب كې د شتو موادو لكه البومينو ، قندو ، عضوي تېزابو ، منرالي مالګو ( په ټوليزه توګه د كاليوم پوتاشيم او مګنيزم ) ، د B او C ګروپونو ويټامينونو ، يد ( يود ) ، سلولوز ، د اثيرو ( ايترو ) غوړو په لرلو سره سارى نه لري. له هوږې نه د والګي ، د ګېډي ساري ناروغۍ ، د نو لرونكو ټپونو او دانو ، په بدن كې د ويټامينونو د كموالي د وقايې او درملنې لپاره كار اخيستل كيږي ؛ همدا راز د غاښو د ناروغۍ اسقربوط \" څينګه \" مخنيوى كوي او د بدن دفاعي سيستم \"ايمونيتېت\" پياوړى كوي. هوږه د وبا ( كولرا ) ، \"سالمونېلېزا\" او لويې تبې ( محرقې ) په درملنه كې اغېزمنه ده. 
د سابو او تركاريو روغتيايي ځانګړنې انسانانو ته له پخوا نه جوتې وې. هغوى د كاربن هايدريتونو ، ويټامينونو او منرالي موادو د سرچينې په توګه چوپړ كاوه ، چې تر ټولو نه په لوړه كچه يې په هوږې پورې اړه لرله او لري يې. د هغې د روغتيايي ( طبي ) ځانګړنو نه لا لرغوني مصريان هم خبر وو ، چې له ميلاد نه درې زره كاله مخكې يې لا په خوړو كې له پيازو او هوږې نه كار اخيست. پرته له مصريانو نه ، د نړۍ په نورو لرغونو تمدنونو كې هم د هوږې له ګټو نه خبر وو. د بېلګې په توګه د مراكش پاچا دوهم \" بالادان \" په نړيوال تاريخ كې د هوږې او پيازو د پالېز په لرلو سره نامتو دى. پاچا \" بالادان \" ته خپل د هوږې او پيازو پالېز دومره ګران و ، چې ان معبد ته يې هم اجازه ورنكړه ، چې د هغه پر ځاى ودان شي ، تر څو چې يې د سابو او تركاريو بل لوى پالېز سمسور نكړ. 
پر روغتيايي ځانګړنو سربېره ، هوږه د خواړو د يوې ډېرې خوندورې او په زړه پورې مسالې په توګه نامتو وه او ده. اوس هم په بېلابېلو هېوادو كې د ساوس ( روب ) ، سلاټې په جوړولو كې ، همدا راز د قورمې ، پټاټو ، غوښې ، پلو ، د مرغانو غوښې ، ښوروا ، سوپ او نورو بېلابېلو خواړو په پخلي كې د خواړو د لا خوندوركولو لپاره ترې كار اخيستل كيږي. هوږه تازه هم خوړل كيږي ، همدا راز له هغې نه اچار ( ترشي ) هم جوړوي چې له خوړو سره يې كارونه اشتها زياتوي. د هوږې شنې اوږدې پاڼې د B له ويټامينو شتمنې دي چې سلاټ ترې جوړوي او په ځينو هېوادو كې اچار هم ترې جوړوي. په نړۍ كې هسپانويان د هوږې تر ټولو ډېر لوى مينه وال ګڼل كيږي او په نړۍ كې د هوږې تر ټولو ډېر لوى توليدوونكي هم دوى دي. 
هوږه تېز بوى لري او له خولې نه ژر نه لري كيږي ، همدا يواځينى لامل دى چې ډېرى وختونه انسان د تازه او اومې هوږې له خوراك نه ډډه كوي. 
ژباړن : اوڅار افغان .
سرچينه : ګ . پ . شالاېووا ، و . پ . سيتنيكوف ، ت . م . كولياديچ. د ټوليزو مالوماتو انسكلوپېډيا، ۱۶ ټوك ، ۸۵ – ۸۸ مخونه ، د ۱۹۹۹ ز كال ماسكو چاپ.




[[وېشنيزه:Allium]]
[[وېشنيزه:Herbs]]
[[وېشنيزه:طبي بوټي]]
[[وېشنيزه:Root vegetables]]
[[وېشنيزه:Antifungals]]
[[وېشنيزه:Mediterranean cuisine]]

[[ar:ثوم]]
[[ay:Ajusa]]
[[zh-min-nan:Soàn-thâu]]
[[bs:Bijeli luk]]
[[bg:Чесън]]
[[ca:All]]
[[cs:Česnek kuchyňský]]
[[cy:Garlleg]]
[[da:Hvidløg]]
[[de:Knoblauch]]
[[dv:ލޮނުމެދު]][[en:Garlic]]
[[et:Küüslauk]]
[[el:Σκόρδο]]
[[es:Allium sativum]]
[[eo:Ajlo]]
[[eu:Baratxuri]]
[[fa:سیر (گیاه)]]
[[fr:Ail cultivé]]
[[fur:Ai]]
[[gl:Allo]]
[[zh-classical:蒜]]
[[ko:마늘]]
[[hi:लहसुन]]
[[hsb:Prawy kobołk]]
[[id:Bawang putih]]
[[it:Allium sativum]]
[[he:שום]]
[[ht:Lay]]
[[la:Allium]]
[[lb:Knuewelek]]
[[lt:Valgomasis česnakas]]
[[hu:Fokhagyma]]
[[ml:വെളുത്തുള്ളി]]
[[ms:Bawang putih]]
[[nl:Knoflook]]
[[ja:ニンニク]]
[[no:Hvitløk]]
[[oc:Alh cultivat]]
[[pl:Czosnek pospolity]]
[[pt:Alho]]
[[ro:Usturoi]]
[[qu:Ahus]]
[[ru:Чеснок]]
[[sq:Hudhra]]
[[scn:Agghia]]
[[simple:Garlic]]
[[sk:Cesnak kuchynský]]
[[sl:Česen]]
[[sr:Бели лук]]
[[fi:Valkosipuli]]
[[sv:Vitlök]]
[[tl:Bawang]]
[[th:กระเทียม]]
[[vi:Tỏi]]
[[tg:Сирпиёз]]
[[tr:Sarımsak]]
[[uk:Часник]]
[[ur:لہسن]]
[[wa:A (plante)]]
[[yi:קנאבל]]
[[zh:大蒜]]
