[[دوتنه:اسدالله غضنفر.jpg|کيڼ|250px|بټنوک|اسدالله غضنفر]]
'''اسدالله غضنفر''' () ''(په انګرېزي: Asadullah Ghazanfar)'' د کندز ولايت د چهار درې په ولسوالۍ کې زېږېدلی دی. دى هم د استاد [[محمد صديق پسرلی|محمد صديق پسرلي]] زوى دى. دا مهال په کابل کې ژوند کوي.

==زده کړې==
دولسم ټولګی يې د کندز ښار په شېرخان لېسه کې لوستی او وروسته يې د [[کابل پوهنتون]] د حقوقو پوهنځی لوستی دی . 
ښاغلي غضنفر د [[پېښور]] له پوهنتونه په پښتو ادبياتو کې د ماسټرۍ سند اخيستی او خپل لومړنی رسمي کار يې د [[ايران]] په [[تهران]] راديو کې ترسره کړی دی .

==ليکوالي==
دۀ په پېښور کې د مياشتنۍ سپېدې مجلې د چاپ په برخه کې له مرستو خپل ادبي او فرهنګي کار پيل کړ. ګڼ شمېر لنډې کيسې يې وليکلې او وروسته وروسته يې د لنډو کيسو پر فني اړخ ډير کار وکړ.

ښاغلي غضنفر په ١٩٩٩ کال کې د داستانونه دوه مياشتنۍ مجله له پېښوره چاپ کړه . دا د پښتو ژبې په ادبياتو کې لومړنۍ مجله وه چې يوازې لنډو کيسو ته بېله شوې وه . خو تر دوه نيم کلن خپرندوی فعاليت وروسته داستانونه بنده شوه.
له تېر کال څخه يو وار بيا داستانونه پيل شوې چې له کابله خپرېږي.

==دندې==
ښاغلی غضنفر د ازادۍ له راډيو سره همکاري لري خو د دوی ډير کار لا هم د داستان ليکنې پر فني او کره کتونکي اړخ راڅرخي . 

==چاپ اثار==
# ساړه بادونه (لنډې کيسې)
# د تاريخ ننداره

==سرچينې==
ليکوال ويبپاڼه
ازادي راډيو





[[وېشنيزه:پښتانه ليکوال]]
