'''پوهنوال محمد رسول باوري''' په ١٣٣٦ لمريز کال (١٩٥٧زېږديز کال ) [[د روزگان ولايت]] په  دهراوت ولسوالي کي زيږيدلی.
== زده كړې ==

په ١٣٥٢ لمريز کال د تيرينکوټ د سيدالخان ليسې څخه فارغ او د ١٣٥٤لمريز کال د کانکور ازمويني وروسته [[د کابل پوهنتون]] د ادبياتو او بشري علومو پوهنځی د تاريخ څانگي ته شامل شو ، په ١٣٥٨لمريز کال يې د کابل پوهنتون د ليسانس دپلوم تر لاسه کړ. د همدې کال د کب په مياشت کي يې  د کابل پوهنتون د علمي کادر لپاره په ازموينه کي برخه واخستل خو لا نتيجه څرگنده نه وه چي په ١٣٥٩ لمريز کال د غوايي په مياشت کي د مکلفيت چوپړ شپږ مياشتنۍ دورې ته وليږل شو ، د ښاغلي باوري په وينا د چوپړ دا دوره هر شپږ مياشتي وروسته جبراْ شپږ مياشتي نوره اوږدېدله او د اتلسو مياشتو وروسته په ١٣٦٠ لمريز کال د ليندۍ په مياشت کي  يې د مکلفيت د چوپړ څخه د فراغت پاڼه تر لاسه کړه.

== دندې ==
د همدې کال د مرغومي په مياشت کي يې د کابل پوهنتون د اجتماعي علومو پوهنځی د لرغونپوهني ډيپارتمنت د علمي غړي په توگه دنده پيل کړه .

ښاغلي باوري د خپلي دندي تر څنگ  د ١٣٦٥ څخه تر١٣٦٧ لمريز کال د ماسټرۍ پروگرام بشپړ کړ او د کابل پوهنتون څخه يې د ماسټرۍ يا  .ام . اې . دپلوم تر لاسه کړ.
ښاغلي  رسول باوري د ١٣٦٠ لمريز کاله څخه تر ١٣٧٧ لمريز کاله پوري يې بېله ځنډه د کابل پوهنتون اجتماعي علومو پوهنځی د لرغونپوهني په ډيپارټمنت کي د استاد په توگه دنده تر سره کړېده .

استاد رسول باوري د [[کابل]] پوهنتون د کړنلارو( لوايح ) سره سم د پوهيالي کانديد رتبې څخه بيا تر پوهنوالۍ پوري علمي رتبې يو په بل پسې ترلاسه کړيدي ، او په دې ترڅ کي يې تر شل عنوانه زيات علمي او تحقيقي کتابونه ليکلي چي له هغو څخه پنځلس عنوانه کتابونه د کابل پوهنتون ، علومو اکاډمۍ او يو شمير بهرنيو علمي موسيسو له خوا چاپ او خپاره شويدي . 
 
== چاپ شوي اثار  ==
# _ د روښانيانو غورځنگ  ( مونوگراف  چي وروسته خپور شو ) ١٣٥٨ .
# _  اصول وتحقيقات باستانشناسي ؛ کابل پوهنتون  ١٣٦١  .
# _ باستانشناسي شرق ميانه ؛کابل پوهنتون ١٣٦٢ .
# _ باستانشناسي کشورهاي همجوار ؛ کابل پوهنتون  ١٣٦٤ .
# _  باستانشناسي افغانستان ؛ کابل پوهنتون  ١٣٦٥  . 
# _ اصول ترميم وبازسازی اثار باستاني . کابل پوهنتون ١٣٦٦ .
# _  افغانستان در عهد باستان ؛دولتي مطبعه  ١٣٦٧.  
# _ باستانشناسی ساحوی ( اصول حفريات ) . کابل پوهنتون ١٣٦٨ .
# _ لرغونپوهنه ،پرنسيپونه او ميتودونه ؛ ملي موزيم  ١٣٦٩  .
# _ باستانشناسی مدنيتهاي اوليه افغانستان ؛ کابل پوهنتون  ١٣٧١  .
# _  موزيم شناسي و سير موزيمها در افغانستان ؛سپک ټولنه   ١٣٧٤ .
# _  لرغونپوهنه ، عملي لاري چاري ؛ په جرمني کي دافغانستان  فرهنگي ودي  ټولنه ١٣٨١
# _ په افغانستان او گاونډيو هيوادونو کې نړيوال کلتوري ميراثونه ١٣٨٤.( د ساپي پښتو خپرونو مرکز له خوا تر چاپ لاندي )
# - په انگريزي ژبه  Outline of Archaeology in Afghanistan. 1999 ( Assen: Nederland)
# - په هالنډي ژبه ( Samenwerken in Drenthe. 2003 .( Assen: Nederland

==  خپريدو ته چمتو اثار ==
# _ په افغانستان کي سپړل شوي لرغوني سيمي  . 
# _ لرغونې نړۍ  .  ( د ژباړل شويو مقالو ټولگه  )
# _ لرغونی افغانستان او گاونډي هيوادونه  .
# _ د مټن او لنډيانې بابوزي  ( اتنوگرافيکي څيړنه )
# _ نيوکي او گيلې .( په ١٣٨١ _ ١٣٨٤ لمريز کلونو کي د کلتوري او ټولنيزو ناخوالو په اړه ليکني.)

  
تر دوه سوه زياتي مقالې يې د هيواد د ننه او بهر په بيلا بيلو خپرونو کي چاپ  شويدي . تر پنځوس زياتو ملي او نړيوالو علمي سيمنارونو کي يې گډون کړيدﺉ . په ١٣٦٨ لمريز کال يې د کابل پوهنتون  د ادارې له لوري د زيار کښ استاد ستاينليک تر لاسه کړﺉ او په ١٣٧٤ لمريز کال يې  د [[محمود طرزي]] د ليکوالۍ دولتي نښان گټلی دی .  
د کابل پوهنتون د لرغونپوهني د څانگي دغه استاد ( باوري)  د ١٣٧٧ لمريز کال راوروسته د هيواده ليري او د يوشمير نورو افغان روڼ اندو په څېر په [[هالنډ]] هيواد کي کډوال دی ،او دا مهال د هالنډ د خروننگين ( Groningen) په ښار کي د لرغونپوهني انستيوت د ارخيو زولوخي څانگي سره په علمي څيړنو بوخت دۍ او د همدې پوهنتون د لرغونپوهانو سره يو ځای يې د هالنډ هيواد د بېلا بېلو لرغونو سيمو په سپړنو کي برخه اخستې ده . د دې ترڅنگ د سلام فرهنگي ټولني د ويبپاڼي چاري هم پر مخ بيايي  .

== باندنۍ تړنې ==
[http://www.salaamtolana.org د سلام فرهنگي ټولنه]

[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:افغان لرغونپوهان]]
[[وېشنيزه:لرغونپوهان]]
