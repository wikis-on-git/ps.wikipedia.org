[[دوتنه:Abu Muslim Khurasani.jpg|250px|بټنوک|کيڼ|]]
'''عبدالرحمان''' د مسلم زوی په عربانو کې مشهور په ''ابومسلم خراساني'' چې مانا ېې د مسلم ځوی ده، د سهېل ـ ختيځ [[خراسان]] د سيمې خورا ستر شخصيت او ملي لارښود و چې د [[بغداد]] د [[بنواموي|امويانو]] د خلافت ماڼۍ  ونړولې او د [[عباسي واکمنۍ|عباسيانو]] د [[خلافت]] د ودانۍ لومړۍ خښته ېې کېښووله . د پلار نوم ېې ('''بندادهرمز''') يا هم ('''وندادهرمز''') و چې تر مسلمانېدو وروسته د ('''مسلم''') په نامه ياد شو <ref>څوک وايي چې تر مسلمانېدو وروسته يې نوم '''عثمان''' او لقب يې '''مسلم''' ؤ.</ref> او د [[خراسان]] د [[مروه|مرود]]٫٫ ماخان٬٬ د کلي مشر و چې کله کله به ېې د کوفي ښار ته څېرمه  د څارويو سوداگري هم کووله، خو د ژوند په پای کې [[آذربايجان]] ته ولاړ، او هم هلته ومړ. 
== مخينه ==
د ابومسلم خراساني مور ٫٫وشيکه٬٬ يا ٫٫ وسيکه٬٬ يا ٫٫ وشيله٬٬ نومېدله. مخکې لدې چې د مسلم کورودانه شي په کوفه کې د ٫٫آذين بنداد٬٬ د ٫٫وسيحان٬٬ د زوی په کورنۍ کې اوسېدله. ابومسلم په (۱۰۰۰هـ .س.) کال  <ref>ځينې د ابومسلم زېږېدنه په (۱۰۲ هـ. س.) کې گڼي ، خو زياتره مورخان ېې په (۱۰۰ هـ. س.) کې بولي.</ref>د [[خراسان]] په ٫٫سپېدنگ٬٬ کلي کې وزېږېد. <ref>غبار په خپل کتاب (افغانستان در مسير تاريخ) کې دا کلی د افغانستان سهېلي سيمې په اوسيني ('''سرپل''') او پخواني ('''انبار''') پورې تړي ، خو ځينې نور مؤرخان ېې د ('''خرقان''') منځی يا مرکز او د ('''مرو''') يو کلی گڼي .د (البلد والتاريخ ) ليکوال مطهرمقدسي بيا د ابو مسلم د زېږېدنې ځای اصفهان ليکي ، او دی اصفهانی بولي ، حال دا چې په عرب او عجم کې په ختيځ او لوېديځ کې دی د ٫٫ابومسلم خراساني٬٬ په نامه يادېږي نو يقينآ دی د خراسان دی.</ref>ځينې وايي چې دده لومړی نوم عثمان او څوک وايي ابراهيم و ، چې وروسته ېې د عباسيانو د خلافت د داعي امام ابرهيم په مشوره ېې خپل نوم په  ٫٫ عبدالرحمان٬٬ واړواؤ . د ابومسلم د کوچنيوالي ورځې شپې د معقلي عجلي په کورنۍ کې د معقل د ځوی عيسا سره تېرې شوي دي ، چې دا کورنۍ د عباسي خلافت په پير د بغداد د کرخ د نومياليو اميرانو کورنۍ وه . په توره او قلم ، پوهې کې ېې نوم درلود. نو د ابو مسلم پلار چې کومې پېښې سره مخ شوی و ، د ابو مسلم مور وسيکه ېې عيسا ته سپارلې وه او ابو مسلم د هغه په کور کې لوی شوی او روزنه ېې اخيستې . 

== زده کړې  == 
ابومسلم د عيسا د زامنو سره په مدرسې کې سبق ووېلې څو چې اديب او د قرآن حافظ شو . د عربي ژبې ډېر اشعار ېې له ياده کړه او د خلکو مشاور اليه وگرځېد.<ref>له دې ځايه د ابومسلم د ژوند د پېښو په ليکنه کې د استاد حبيبي له (تاريخ افغانستان بعد از اسلام) څخه اخځ شوی.</ref>
== د کوفې ښار ته تگ او امويانو پر وړاندې تدبير ==
هغه وخت چې [[امير عجلي]] د [[عراقيان|عراقينو]] د امير [[خالد بن عبدالله قسري]] له خوا په کوفه کې د خراج د باقياتو په سبب بندي شو نو [[ابومسلم خراسانی|ابو مسلم عبدالرحمان]] د خپل مربي د ليدو لپاره هلته ولاړ. او کله چې به د عيسا د ليدو د پاره زندان ته ورغی هلته به ېې د [[محمد بن علي الامام]] ځينې ختيځه  لارويان او نقيبان ليدل چې هغوی به هم د عيسا ستړي مشي ته ورغلي و . په هغو کې د [[کثير خزاعيي]] زوی سليمان او د [[قريظ تميمي]] ځوی لا هزين او[[ شبيب طايي]] ځوی قحطبه د نامه خاوندان و . دوی به د ابو مسلم يا ابو مسلم عبدالرحمان خبرو او کفايت ته هېښ حيران پاتې کېدل ، او دا د کوفې په زندان کې د خراسانيانو سره د ابو مسلم لومړۍ کتنه وه ، چې د ابن اثير په قول ټولو ابو مسلم ښه وپېژانده . د ده عقل او پوهې ، خبرو او ادب ته خلک هېښ تللي و او بيا چې ابو مسلم په دې پوه شو چې دوی د آل عباس د خلافت غوښتونکي دي او د[[اموي واکمني| بن اميه]] (بنو اميه) د خلافت د ظالمانو د واکمنۍ پر ضد زيار باسي نو دی هم لوېديځوالو خراسانيانو سره ملگری شو .<ref>له دې ځايه د ابومسلم د ژوند د پېښو په ليکنه کې د استاد حبيبي له (تاريخ افغانستان بعد از اسلام) څخه اخځ شوی.</ref>

== سرچينې ==
<references/>‎



[[وېشنيزه:د افغانستان نوميالي]]
