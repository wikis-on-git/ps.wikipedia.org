'''عبدالرحمان''' د مسلم زوی په عربانو کې مشهوره په ''ابومسلم خراساني'' چې مانا ېې ده ٫د مسلم ځوی٬ د سهېل ـ ختيځې خراسان  سيمې خورا سترشخصيت او ملي زعيم و چې د [[بغداد]] د [[بنواموي|امويانو]] د خلافت ماڼۍ  ونړولې او د [[عباسي واکمنۍ|عباسيانو]] د خلافت د ودانۍ لومړۍ خښته ېې کېښووله . ورسره ورسره ېې د خراسان د خپلواک دولت او د خراسانيانو د خپلواکي غوښتلو ملي مفکوره په ټينګه وروزله. د پلار نوم ېې (بندادهرمز) يا هم (وندادهرمز) و چې تر مسلمانېدو وروسته د مسلم په نامه ياد شو <ref>څوک وايي چې تر مسلمانېدو وروسته يې نوم '''عثمان''' او لقب يې '''مسلم''' ؤ.</ref> او د خراسان د مرود٫٫ماخان٬٬ د کلي مشرو چې کله کله به ېې د کوفي سره د څارويو سوداګري هم کووله، خو د ژوند په پای کې آذربايجان ته ولاړ، او هم هلته ومړ. 
== مخينه ==
د ابومسلم خراساني مور ٫٫وشيکه٬٬ يا ٫٫ وسيکه٬٬ يا ٫٫ وشيله٬٬ نومېدله. مخکې لدې چې د ابو مسلم کورودانه شي په کوفه کې د ٫٫آذين بنداد٬٬ د ٫٫وسيحان٬٬ د زوی په کورنۍ کې اوسېدله. ابومسلم په (۱۰۰۰هـ .س.) کال  <ref>ځينې د ابومسلم زېږېدنه په (۱۰۲ هـ. س.) کې ګڼي ، خو زياتره مورخان ېې په (۱۰۰ هـ. س.) کې بولي.</ref>د خراسان په ٫٫سپېدنګ٬٬ کلي کې وزېږېد. <ref>غبار په خپل کتاب (افغانستان در مسير تاريخ) کې دا کلی د افغانستان سهېلي سيمې په اوسيني ('''سرپل''') او پخواني ('''انبار''') پورې تړي ، خو ځينې نور مؤرخان ېې د ('''خرقان''') منځی يا مرکز او د ('''مرو''') يو کلی ګڼي .</ref>











== سرچينې ==
<references/>‎
