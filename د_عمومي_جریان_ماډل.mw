'''د عمومي جریان ماډل''' د اقلیمي ماډل یو ډول دی. دا د سیاره‌يي اتوموسفیر یا سمندر د عمومي جریان یو ریاضیاتي ماډل کاروي. دا ماډل د انرژۍ د بېلابېلو سرچینو (وړانګو او پټې تودوخې) لپاره له ترموډینامیک اصطلاحاتو سره په یوه څرخېدونکې کره کې ناویر-سټوکس معادلات کاروي. دا معادلات د کمپیوټر د پروګرامونو بنسټ دی چې د ځمکې د اتوموسفیر یا سمندرونو د ښودلو لپاره کارول کېږي. دغه اتوموسفیري او سمندري ماډلونه د سمندري یخ او د ځمکې د سطحې د عناصرو مهمې برخې دي.

دغه ماډلونه او د نړیوال اقلیم ماډلونه د هوا د وړاندوېینې، پر اقلیم د پوهېدو او د اقلیمي بدلون د وړاندوېینې لپاره کارول کېږي. 

د لسیزو او پېړیو په زماني اندازه د اقلیمي استفادې لپاره د ماډلونو لومړنۍ ډیزاین شوې بڼې د «سیوکر مانابه» او «کیرک برایان» له‌خوا د نیوجرسي ایالت په پرېنسټون ښار کې په جیوفزیکل فلوډ ډاینامیک لابراتوار کې جوړې شوې. دا ماډلونه د بېلابېلو ډينامیکي، کیمیاوي او کله ناکله بیولوژیکي معادلاتو د ادغام پر بنسټ ولاړ دي.

== ترمینالوژي ==
د (GCM) مخفف په اصل کې د عمومي جریان د ماډل په معنا دی. خو په دې وروستیو کې په دویمه معنا هم کارول شوی چې د نړیوال اقلیم ماډل ده. په داسې حال کې چې دا دواړه کومې واحدې موضوع ته نه ویل کېږي، د عمومي جریان ماډلونه عموماً هغه وسیلې دي چې د اقلیم د ماډل کولو لپاره کارول کېږي او له همدې امله دا دواړه اصطلاحات کله ناکله د یو بل پر ځای کارول کېږي. د «نړیوال اقلیم ماډل» اصطلاح ګونګه ده او ښايي یوه بشپړ چوکاټ ته وویل شي، د عمومي جریان د ماډل په ګډون ډېری برخې په کې شاملې دي، یا ښايي د اقلیمي ماډلونو عمومي ټولګې ته وویل شي چې د اقلیم د ریاضیکي تشرېح لپاره بېلابېلې وسیلې کاروي.

== تاریخچه ==
په ۱۹۵۶ کال کې «نارمن فیليپس» یو ریاضیکي ماډل جوړ کړ چې په ټراپوسفیر کې یې میاشتې او موسمي بېلګې په واقعیت سره انځورولی شوای. دا لومړنی بریالی اقلیمي ماډل شو. د فیليپس د کار په تعقیب ډېرو نورو ډلو د عمومي جریان د ماډلونو پر جوړولو کار پیل کړ. لومړی مورد چې د سمندري او اتوموسفیري دواړو پروسې یې سره یوځای کړې، د ۱۹۶۰مې لسیزې په وروستیو کې په «نووا جیوفزیکل فلویډ ډاینامیک لابراتوار» کې جوړ شو. د ۱۹۸۰یمې لسیزې په لومړیو کې د متحدو ایالتونو د اتوموسفیري څېړنو ملي مرکز د ټولنې د اتوموسفیر ماډل جوړ کړ؛ دا ماډل په داومداره توګه اصلاح شوی دی. په ۱۹۹۶ کال کې د خاورې او نباتاتو د ډولونو د ماډل کولو لپاره هڅې وشوې. وروسته د اقلیمي وړاندوېینې او څېړنې لپاره د هیډلي مرکز (HadCM3) ماډل د سمندر – اتوموسفیر عناصر یوځای کړل. د جاذبې د څپو رول د ۱۹۸۰یمې لسیزې په منځ کې اضافه شو. د جاذبې څپې د سیمه‌ييزو او نړیوالو اندازو د جریانونو د څرګندولو لپاره اړینې دي.<ref>{{cite journal|last=Phillips|first=Norman A.|title=The general circulation of the atmosphere: a numerical experiment|journal=Quarterly Journal of the Royal Meteorological Society|date=April 1956|volume=82|issue=352|pages=123–154|doi=10.1002/qj.49708235202|bibcode=1956QJRMS..82..123P}}</ref><ref>{{cite book|title=Storm Watchers|page=[https://archive.org/details/stormwatcherstur00cox_df1/page/210 210]|year=2002|author=Cox, John D.|publisher=John Wiley & Sons, Inc.|isbn=978-0-471-38108-2|url-access=registration|url=https://archive.org/details/stormwatcherstur00cox_df1/page/210}}</ref><ref name="Lynch Ch10">{{cite book|last=Lynch|first=Peter|author-link1=Peter Lynch (meteorologist)|title=The Emergence of Numerical Weather Prediction|year=2006|publisher=[[Cambridge University Press]]|isbn=978-0-521-85729-1|pages=206–208|chapter=The ENIAC Integrations}}</ref><ref name="noaa200">{{cite web|url=http://celebrating200years.noaa.gov/breakthroughs/climate_model/welcome.html|title=The First Climate Model|publisher=NOAA 200th Celebration|year=2007}}</ref><ref>{{cite web|last=Collins|first=William D.|title=Description of the NCAR Community Atmosphere Model (CAM 3.0)|url=http://www.cesm.ucar.edu/models/atm-cam/docs/description/description.pdf|publisher=[[University Corporation for Atmospheric Research]]|date=June 2004|display-authors=etal}}</ref><ref>{{cite journal|title=Impact of vegetation properties on U.S. summer weather prediction|page=7419|author1=Xue, Yongkang|author2=Michael J. Fennessey|name-list-style=amp|journal=[[Journal of Geophysical Research]]|volume=101|issue=D3|date=20 March 1996|publisher=[[American Geophysical Union]]|doi=10.1029/95JD02169|bibcode=1996JGR...101.7419X|citeseerx=10.1.1.453.551}}</ref><ref>{{cite book|page=188|title=A climate modelling primer|author1=McGuffie, K.|author2=A. Henderson-Sellers|name-list-style=amp|publisher=John Wiley and Sons|year=2005|isbn=978-0-470-85751-9}}</ref><ref>{{Cite web|title=Pubs.GISS: Sun and Hansen 2003: Climate simulations for 1951-2050 with a coupled atmosphere-ocean model|url=http://pubs.giss.nasa.gov/abs/su04000r.html|website=pubs.giss.nasa.gov|access-date=2015-08-25|year=2003}}</ref>

== د هوا له وړاندوېینې سره اړیکه ==
د نړیوال اقلیم هغه ماډلونه چې د اقلیم د وړاندوېینې لپاره کارول کېږي، د جوړښت له نظره د هوا د وړاندوېینې عددي ماډلونو ته ورته دي (او تر ډېره له هغوی سره کمپیوتري کودونه شریکوي)، خو له دې سره سره هم په منطقي لحاظ له یو بل سره توپیر لري.

د هوا ډېری وړاندوېینې د عددي ماډل د پایلو پر بنسټ کېږي. دا چې وړاندوېینې یوازې څو ورځې یا څو اونۍ دي او د سمندر د سطحې تودوخه نسبتاً ورو ورو بدلېږي، نو په دغسې ماډلونو کې سمندري ماډلونه شامل نه وي. دا ماډلونه د وړاندوېینې د پیلولو لپاره دقیقو لومړنیو شرایطو ته اړتیا لري – معمولاً دا شرایط د مخکېنۍ وړاندوېینې له پایلو څخه اخیستل کېږي او له مشاهداتو سره یوځای کېږي. د هوا وړاندوېینې د اقلمي وړاندوېینو په نسبت لوړ زماني ریزولوشن ته اړتیا لري چې د اقلیم د میاشتنیو یا کلنیو اوسطونو په پرتله تر ساعتونو کم دی. له دې سره سره، لکه څرنګه چې د هوا وړاندوېینه یوازې ۱۰ ورځې رانغاړي، ماډلونه کېدای شي د اقلیم د حالت په نسبت په لوړ عمودي او افقي ریزولوشن سره اجرا شي.<ref>{{cite web|url=http://www.ecmwf.int/index_forecasts.html|title=Archived copy|access-date=2016-02-07|url-status=dead|archive-url=https://web.archive.org/web/20080503014123/http://www.ecmwf.int/index_forecasts.html|archive-date=3 May 2008}} [http://www.ecmwf.int/sites/default/files/elibrary/2016/16299-newsletter-no147-spring-2016.pdf ECMWF-Newsletter spring 2016]</ref><ref>http://webarchive.nationalarchives.gov.uk/20010210225524/http://www.metoffice.gov.uk/research/nwp/numerical/operational/index.html</ref><ref>{{cite web|url=http://www-das.uwyo.edu/~geerts/cwx/notes/chap12/nwp_gcm.html|title=What are general circulation models (GCM)?|publisher=Das.uwyo.edu|access-date=2012-02-18}}</ref>

== سرچينې ==
