ډېر ورونه  يو بل ته ه مسج  لېږي او هرچاته به ورځي چې روژه په فلانکۍ ورځ ده او څوک چې چاته خبر ورکوي نو د جهنم اور پرې حرام دی.

محترمو! دغسې هېڅ حديث د حديثو په کتابونو کې شتون نه لري دا په پيغمبرص باندی دروغ او بهتان تړل دی او څوک چې دا کار کوي ځاي يې جهنم دی، ځکه رسول صلی الله عليه وسلم فرمايلي ( من کذب علي متعمدا فليتبوأ مقعهده من النار) څوک چې پرما دروغ وايې نو خپل ځاي دې جهنم کې ولټوي،  او څوک چې دغسی خبرې او مسجونه خپروي نو دا کار د مسلمان سره نه ښايې چې بغير د تاکيد او پوهې څخه په پيغمبرص دروغ وتړي او بيا نور هم هڅوي چې دا خبر خپور کړئ.

صرف دومره ثابت دي چې روژې مياشت به کله راغله نو رسول ص به صحابه و ته فرمايل چې روژې مياشت راورسېدله په دې کې ډېر خير او برکت دی....

اما داسې هيڅ حديث نشته چې په کې ويل شوي وي چې چا بل چاته اول يا دويم خبر ورکړ نو د جهنم اور به پرې حرام وي.

<br />
