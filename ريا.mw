ﺭﻳﺎ ﮐﺎﺭﻱ، ځﺎﻥ ښﻮﺩﻧﻪ ﺍﻭ ﻳﺎ ﻫﻢ ﭼﺎ ﺗﻪ ﺩ ځﺎﻥ ښﻮﺩﻟﻮ ﭘﻪ ﻣﻮﺧﻪ
ﻋﺒﺎﺩﺕ ﺍﻭ ﻧﻮﺭ ﻧﯧﮏ ﺍﻋﻤﺎﻝ ﺗﺮﺳﺮﻩ ﮐﻮﻝ، ﭘﻪ ﻣﻮږ ﻣﺴﻠﻤﺎﻧﺎﻧﻮ ﮐﯥ
ﻳﻮﻩ ﻧﺎﻭړﻩ ټﻮﻟﻨﯿﺰﻩ ﻧﺎﺭﻭﻏﻲ ﺩﻩ . ﺩﻏﻪ ﻧﺎﺭﻭﻏﻲ ﭘﻪ ﺣﻘﻴﻘﺖ ﮐﯥ ﺩ
ﺍﺧﻼﺹ ﺍﻭ ﺗﻘﻮﺍ ﻟﻪ ﮐﻤښﺖ ﺍﻭ ﻳﺎ ﻫﻢ ﻧﺸﺘﻮﺍﻟﯥ ﺍﻭ ﻫﻤﺪﺍ ﺭﺍﺯ ﺩ ﻟﻮﯼ
ﺧﺪﺍﯼ ﺟﻞ ﺟﻼﻟﻪ ﭘﻪ ﺫﺍﺕ ﺩ ﺑﺎﻭﺭ ﻟﻪ ﮐﻤﺰﻭﺭﻩ ﮐﻴﺪﺍ څﺨﻪ ﺳﺮﭼﻴﻨﻪ
ﺍﺧﻠﻲ، ﺭﻳﺎﮐﺎﺭ ﺩ ﺩﯤ ﭘﺮ ځﺎﯼ ﭼﯥ ﺩ ﺧﺪﺍﯼ ﺟﻞ ﺟﻼﻟﻪ ﺩ ﺭﺿﺎ ﺩ
ﻻﺳﺘﻪ ﺭﺍﻭړﻟﻮ ﭘﻪ ﻣﻮﺧﻪ ﻧﯿﮏ ﺍﻋﻤﺎﻝ ﺗﺮ ﺳﺮﻩ ﮐړﻱ، ﭘﻪ ټﻮﻟﻨﻪ ﮐﯥ
ﺩ ﭘﺮﻫﻴﺰګﺎﺭﻩ ﺍﻭ ﺑﺰﺭګ ﺍﻭ ﻫﻤﺪﺍ ﺭﺍﺯ ﺩ ﻳﻮﻩ ﻣﻴړﻩ ﺍﻭ ﺳﺨﻲ ﺳړﻱ
ﭘﻪ ﻧﺎﻣﻪ ﺩ ﺷﻬﺮﺕ ﺩ ﺗﺮﻻﺳﻪ ﮐﻮﻟﻮ ﻟﭙﺎﺭﻩ ﺩﺍ ﻫﺮ څﻪ ﺗﺮ ﺳﺮﻩ ﮐﻮﻱ،
ﻟﻪ ﻫﻤﺪﯤ ﺍﻣﻠﻪ ﺭﻳﺎﮐﺎﺭﻱ ﭘﻪ ﺷﺮﮎ ﺍﺻﻐﺮ ﺍﻭ ﻳﺎ ﻫﻢ ﮐﻮﭼﻨﻲ ﺷﺮﮎ
ﺳﺮﻩ ﺗﻌﺒﻴﺮ ﺷﻮﻳﺪﻩ .
ﺭﯾﺎ ﮐﺎﺭﻱ څﻪ ﺷﯽ ﺩﻩ ؟
ﻟﻪ ﻟﻐﻮﻱ ﭘﻠﻮﻩ ﺩ ﺭﯾﺎ ﻣﺎﺩﻩ ﺩ ﺭﺅﻳﺔ ﻟﻪ ﺗﻮﺭﻱ ﺍﺧﯿﺴﺘﻞ ﺷﻮﻱ ﺩﻩ ﭼﯥ
ﺩ ﻟﯿﺪﻟﻮ ﭘﻪ ﻣﺎﻧﺎ ﺭﺍځﻲ . ﺭﻳﺎﺀ ﭘﻪ ﺍﺻﻄﻼﺡ ﮐﯥ ﺧﻠﮑﻮ ﺗﻪ ﺩ ځﺎﻥ
ښﻮﺩﻧﯥ ﭘﻪ ﻣﻮﺧﻪ ﻋﺒﺎﺩﺕ ، ﺳﺨﺎﻭﺕ ﯾﺎ ﮐﻮﻡ ﺑﻞ ښﻪ ﮐﺎﺭ ﮐﻮﻟﻮﺗﻪ
ﻭﻳﻞ ﮐﻴږﻱ . ﭘﻪ ﺭﯾﺎ ﮐﻲ ﻋﻤﻮﻣﺎ ﺩ ﺍﻧﺴﺎﻥ ﻣﻮﺧﻪ ﺩ ﺧﺪﺍﯼ ﺟﻞ ﺟﻼﻟﻪ
ﺭﺿﺎ ﺍﻭ ﺩﻫﻐﻪ ﺧﻮښﻲ ﻧﻪ ﻭﻱ ، ﺑﻠﮑﯥ ﺭﯾﺎﮐﺎﺭ ﻏﻮﺍړﻱ ﭼﯥ ﭘﻪ
ټﻮﻟﻨﻪ ﮐﻲ ځﺎﻥ ﻣﺸﻬﻮﺭﻩ ﺍﻭ ﺧﻠﮑﻮﺗﻪ ﺩ ﺩ ﯾﻮﻩ ﻧﯧﮏ ﮐﺲ ﭘﻪ ﺗﻮګﻪ
ﻭﺭښﮑﺎﺭﻩ ﺷﻲ ، ﺩﯼ ﻋﺒﺎﺩﺕ ﺩ ﺩﯤ ﻟﭙﺎﺭﻩ ﮐﻮﻱ ﭼﯥ ﺧﻠﮏ ﻭﺭﺗﻪ
ﻋﺎﺑﺪ ﻭﻭﺍﻳﻲ، ﺳﺨﺎﻭﺕ ﺩ ﺩﯤ ﻟﭙﺎﺭﻩ ﮐﻮﻱ ﭼﯥ ﺩ ﺳﺨﻲ ﭘﻪ ﻧﺎﻣﻪ ﻳﺎﺩ
ﺷﻲ، ﺧﻠﮏ ﻳﯥ ﻫﺮ ځﺎﯼ ﺻﻔﺘﻮﻧﻪ ﻭﮐړﻱ، ﭘﻪ ﺩﺭﻧښﺖ ﻭﺭﺗﻪ ﻗﺎﻳﻞ
ﺷﻲ ﺍﻭﭘﺪﯤ ﺗﻮګﻪ ﺧﭙﻞ ﮐﺮﻏﯧړﻥ ﻧﻔﺲ ﭼﺎﻍ ﺍﻭ ﺩ ځﺎﻥ ﻏﻮښﺘﻨﻲ
ﻧﺎﻣﺸﺮﻭﻋﻪ ﻏﺮﯾﺰﻩ ﺍﺷﺒﺎﻉ ﮐﺎﻧﺪﻱ .
ﺭﻳﺎﮐﺎﺭﻱ ﺗﻪ ﭘﻪ ﻋﺮﺑﻲ ﮊﺑﻪ ﮐﯥ ﺩ ﺍﻟﺴﻤﻌﺔ ﺗﻮﺭﯼ ﻫﻢ ﮐﺎﺭﻳږﻱ .
ﺳﻤﻌﻪ ﺑﯿﺎ ﻟﻪ ﺳﻤﻌﯥ څﺨﻪ ﺍﺧﯿﺴﺘﻞ ﺷﻮﯼ ﭼﯽ ﺩ ﺍﻭﺭﯦﺪﻭ ﭘﻪ ﻣﺎﻧﺎ
ﺭﺍځﯥ ، څﻨګﻪ ﭼﯥ ﺭﯾﺎ ﮐﺎﺭﺍﻥ ﺩﯤ ﺗﻪ ډﻳﺮ ﻟﯿﻮﺍﻟﻪ ﻭﻱ ﭼﯥ ﻟﻪ ﺧﻠﮑﻮ
څﺨﻪ ﭘﻪ ﻫﺮ ﻣﺠﻠﺲ ﮐﯥ ﺩﯾﻮﻩ ﭘﺮﻫﯧﺰګﺎﺭ ﭘﻪ ﺑڼﻪ ﺩ ﺧﭙﻞ ځﺎﻥ
ﺻﻔﺘﻮﻧﻪ ﻭﺍﻭﺭﯼ ځﮑﻪ ﻧﻮ ﻭﺭﺗﻪ ﺍﻟﺴﻤﻌﻪ ﺗﻮﺭﯼ ﻫﻢ ﻭﻳﻞ ﮐﻴږﻱ .
څﻨګﻪ ﭼﻲ ﺗﺮ ډﯦﺮﻩ ﺑﺮﯾﺪﻩ ﺩ ﺭﯾﺎﮐﺎﺭﻱ ﺗړﺍﻭ ﻟﻪ ﻋﺒﺎﺩﺍﺗﻮ ﺍﻭ ﻧﯧﮑﻮ
ﮐﺎﺭﻭﻧﻮ ﺳﺮﻩ ﺩﯼ ځﮑﻪ ﻳﻲ ﭘﻪ ﺷﺮﯾﻌﺖ ﮐﻲ ﺩ ﻧﻮﺭﻭ ﺍﺧﻼﻗﻲ
ﻧﺎﺭﻭﻏﯿﻮ ﭘﺮ ﭘﺮﺗﻠﻪ ﺷﻨﺎﻋﺖ ﺍﻭ ﺑﺪﻱ ﻫﻢ ډﯦﺮﻩ ﺑﯿﺎﻥ ﺷﻮﻱ ، ﺁﻥ ﺗﺮ ﺩﯤ
ﭼﻲ ﺭﯾﺎ ﺍﻭ ﺳﻤﻌﻪ ﺷﺮﮎ ګڼﻞ ﺷﻮﻱ ﺩﻱ .
ﺭﯾﺎﮐﺎﺭﻱ ﺩ ﻗﺮﺁﻥ ﮐﺮﯾﻢ ﻟﻪ ﻧﻈﺮﻩ :
ﺩ ﺳﻮﺭﺓ ﺍﻟﺒﻘﺮﺓ ﭘﻪ ۲۶۴ ﺁﯾﺖ ﮐﻲ ﺍﻟﻠﻪ ﺗﻌﺎﻟﯽ ﻓﺮﻣﺎﻳﻲ :
ﻳَﺎ ﺃَﻳُّﻬَﺎ ﺍﻟَّﺬِﻳﻦَ ﺁﻣَﻨُﻮﺍْ ﻻَ ﺗُﺒْﻄِﻠُﻮﺍْ ﺻَﺪَﻗَﺎﺗِﻜُﻢ ﺑِﺎﻟْﻤَﻦِّ ﻭَﺍﻷﺫَﻯ ﻛَﺎﻟَّﺬِﻱ ﻳُﻨﻔِﻖُ
ﻣَﺎﻟَﻪُ ﺭِﺋَﺎﺀ ﺍﻟﻨَّﺎﺱِ ﻭَﻻَ ﻳُﺆْﻣِﻦُ ﺑِﺎﻟﻠّﻪِ ﻭَﺍﻟْﻴَﻮْﻡِ ﺍﻵﺧِﺮِ ﻓَﻤَﺜَﻠُﻪُ ﻛَﻤَﺜَﻞِ ﺻَﻔْﻮَﺍﻥٍ
ﻋَﻠَﻴْﻪِ ﺗُﺮَﺍﺏٌ ﻓَﺄَﺻَﺎﺑَﻪُ ﻭَﺍﺑِﻞٌ ﻓَﺘَﺮَﻛَﻪُ ﺻَﻠْﺪًﺍ ﻻَّ ﻳَﻘْﺪِﺭُﻭﻥَ ﻋَﻠَﻰ ﺷَﻲْﺀٍ ﻣِّﻤَّﺎ
ﻛَﺴَﺒُﻮﺍْ ﻭَﺍﻟﻠّﻪُ ﻻَ ﻳَﻬْﺪِﻱ ﺍﻟْﻘَﻮْﻡَ ﺍﻟْﻜَﺎﻓِﺮِﻳﻦَ
ﮊﺑﺎړﻩ : ﺍﯼ ﻣﻮﻣﻨﺎﻧﻮ ﺩ ﺧﭙﻠﻮ ﺻﺪﻗﺎﺗﻮ ‏(ﺧﻴﺮﺍﺗﻮﻧﻮ ‏) ﺛﻮﺍﺏ ﻣﻮ ﭘﺮ ﺧﻠﮑﻮ
ﺑﺎﻧﺪﯤ ﺩ ﺍﺣﺴﺎﻥ ﺑﺎﺭﻭﻟﻮ ﺍﻭ ﺿﺮﺭ ﻭﺭ ﺭﺳﻮﻟﻮ ﻟﻪ ﻻﺭﯤ ﻣﻪ ﺿﺎﻳﻊ
ﮐﻮﺉ . ‏( ﺳﺘﺎﺳﯥ ﺩﺍ ﻋﻤﻞ ﺩ ﻫﻐﻮ ﺧﻠﮑﻮ ﺩﯤ ﻋﻤﻞ ﺗﻪ ﻭﺭﺗﻪ ﺩﯼ
ﭼﯥ ‏) ﺧﻠﮑﻮﺗﻪ ﺩځﺎﻥ ښﻮﺩﻧﻲ ﭘﻪ ﻣﻮﺧﻪ ﺧﭙﻠﻪ ﺷﺘﻤﻨﻲ ﻣﺼﺮﻓﻮﻱ ﺍﻭ
ﭘﺮ ﺍﻟﻠﻪ ﺍﻭ ﺩ ﺁﺧﺮﺕ ﭘﺮ ﻭﺭځ ﺍﯾﻤﺎﻥ ﻧﻠﺮﻱ .ﺩ ﺭﯾﺎﮐﺎﺭ ﻣﺜﺎﻝ ﺩ ﻫﻐﯥ
ﺗﯿږﻱ ﭘﻪ څﯧﺮ ﺩﯼ ﭼﻲ ګﺮﺩ ﭘﺮﯤ ﭘﺮﻭﺕ ﻭﻱ ﺑﯿﺎ ﺯﻭﺭﻭﺭ ﺑﺎﺭﺍﻥ ﭘﺮﯤ
ﻭﺷﻲ ﺍﻭ ﭘﺎﮐﻪ ﻳﻲ ﮐړﻱ ، ﺭﻳﺎﮐﺎﺭﺍﻥ ﺑﻪ ﺩ ﺧﭙﻠﻮ ‏( ﺭﯾﺎﮐﺎﺭﺍﻧﻪ‏) ﺍﻋﻤﺎﻟﻮ
ﻟﻪ ﺛﻮﺍﺑﻪ ﺩ ﻫﯿڅ ﺑﺮﺧﯥ ﭘﻪ ﺗﺮﻻﺳﻪ ﮐﻮﻟﻮ ﻭﻧﻪ ﺗﻮﺍﻧﻴږﻱ، ﺍﻭ ﺍﻟﻠﻪ
ﻣﻨﮑﺮﻳﻨﻮ ﺗﻪ ﻧﻴﻐﻪ ﻻﺭﻩ ﻧﻪ ښﻴﻲ !…
ﭘﻪ ﺗﻔﺴﯿﺮ ﺍﺑﻦ ﮐﺜﯿﺮ ﮐﻲ ﺩﺩﯤ ﺁﯾﺖ ﭘﻪ ﺗﻔﺴﯿﺮ ﮐﻲ ﻫﻐﻪ ﺣﺪﯾﺚ ﻫﻢ
ﺭﺍﻭړﻝ ﺷﻮﯼ ﭼﻲ ﺭﺳﻮﻝ ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ ﭘﮑﻲ ﻓﺮﻣﺎﯾﻠﻲ
: ﺩﺭﯼ ډﻭﻟﻪ ﺧﻠﮏ ﺑﻪ ﺗﺮ ټﻮﻟﻮ ړﻭﻣﺒﯽ ﭘﻪ ﺍﻭﺭ ﻟﻮﻟﭙﻪ ﮐﯿږﻱ . ﻋﺎﻟﻢ
،ﻏﺎﺯﻱ ﺍﻭ ﭘﻪ ﺭﯾﺎﮐﺎﺭﻱ ﺳﺮﻩ ﻣﺎﻝ ﻣﺼﺮﻓﻮﻭﻧﮑﯽ . ﻟﻪ ﺷﺘﻤﻨﻪ ﺑﻪ
ﻭﻳﻮښﺘﻞ ﺷﻲ ﭼﻲ ﺗﺎ ﺧﭙﻠﻪ ﺷﺘﻤﻨﻲ څﻨګﻪ ﻣﺼﺮﻑ ﮐړﻩ ؟ ﻫﻐﻪ ﺑﻪ
ﻭﺭﺗﻪ ﻭﻭﺍﻳﻲ ﭼﯥ ﻣﺎ ﺧﻮ ﺳﺘﺎ ﻟﻪ ﻟﻮﺭﻱ ﺭﺍښﻮﺩﻝ ﺷﻮﯼ ﺩﺍﺳﻲ ﯾﻮ
ځﺎﯼ ﻧﻪ ﺩﯼ ﭘﺮﯾښﯽ ﭼﻲ ﻣﺎﻝ ﻣﻲ ﻧﻪ ﻭﻱ ﭘﮑﻲ ﻟګﻮﻟﯽ .
ﺍﻟﻠﻪ ﺗﻌﺎﻟﯽ ﺑﻪ ﻭﺭﺗﻪ ﻭﻭﺍﻳﻲ ﭼﻲ ﺩﺭﻭﻏﮋﻧﻪ ! ﺗﺎﺧﻮ ﻣﺎﻝ ﺩﺩﯤ ﻟﭙﺎﺭﻩ
ﻣﺼﺮﻓﺎﻭﻭ ﺗﺮ څﻮ ﺳﺨﻲ ﺩﺭﺗﻪ ﻭﻭﯾﻞ ﺷﻲ ﺍﻭ ﻫﻐﻪ ﺗﺎﺗﻪ ﻭﻭﯾﻞ ﺷﻮﻝ
.
ﻣﻮﺧﻪ ﺩﻱ ﺗﺮ ﻻﺳﻪ ﺷﻮﻩ ﺍﻭ ﭘﻪ ﺩﻧﯿﺎ ﮐﻲ ﺩﻱ ﺩ ﺧﭙﻠﻮ ﮐړﻭ ﻭړﻭ
ﺟﺰﺍ ﺑﻴﺎ ﻣﻮﻧﺪﻟﻪ ‏(ﺧﻠﮑﻮ ﺩﺳﺨﻲ ﭘﻪ ﻧﺎﻣﻪ ﻭﭘﯧﮋﻧﺪﻟﯥ ، ﺻﻔﺘﻮﻧﻪ ﺩﻱ
ﻭﺷﻮﻝ ﺍﻭﭘﻪ ټﻮﻟﻨﻪ ﮐﻲ ﺩﻱ ﺩ ﻧﯧﮏ ﮐﺲ ﭘﻪ ﻧﺎﻣﻪ ﺷﻬﺮﺕ ﻭﻣﻮﻧﺪ‏)
ﻧﻮ ﺁﺧﯿﺮﺕ ﺗﻪ ﺩﻫﻐﻮ ﮐړﻭﭼﯥ ﺭﯾﺎ ﺩﯤ ﭘﮑﯥ ﮐړﻱ ﻭﻩ ﻫﯧڅ ﺛﻮﺍﺏ ﻧﻪ
ﻟﺮﯤ ، ځﻪ ! ﺍﻭ ﻧﻮ ﭘﻪ ﺍﻭﺭ ﮐﻲ ﻭﺳﻮځﻪ .
ﻫﻤﺪﺍ ﺭﺍﺯ ﭘﻪ ﺳﻮﺭﺓ ﺍﻟﻨﺴﺎ ۳۸ ﺁﯾﺖ ﮐﻲ ﺍﻟﻠﻪ ﺗﻌﺎﻟﯽ ﻓﺮﻣﺎﯾﻠﻲ :
ﻭَﺍﻟَّﺬِﻳﻦَ ﻳُﻨﻔِﻘُﻮﻥَ ﺃَﻣْﻮَﺍﻟَﻬُﻢْ ﺭِﺋَـﺎﺀ ﺍﻟﻨَّﺎﺱِ ﻭَﻻَ ﻳُﺆْﻣِﻨُﻮﻥَ ﺑِﺎﻟﻠّﻪِ ﻭَﻻَ ﺑِﺎﻟْﻴَﻮْﻡِ
ﺍﻵﺧِﺮِ ﻭَﻣَﻦ ﻳَﻜُﻦِ ﺍﻟﺸَّﻴْﻄَﺎﻥُ ﻟَﻪُ ﻗَﺮِﻳﻨًﺎ ﻓَﺴَﺎﺀ ﻗِﺮِﻳﻨًﺎ
ﮊﺑﺎړﻩ : ﺍﻟﻠﻪ ﺗﻌﺎﻟﯽ ﻫﻐﻪ ﮐﺴﺎﻥ ﻧﻪ ﺧﻮښﻮﻱ ﭼﯥ ﺧﭙﻞ ﻣﺎﻟﻮﻧﻪ
ﺧﻠﮑﻮ ﺗﻪ ﺩ ځﺎﻥ ښﻮﺩﻧﻲ ﭘﻪ ﻣﻮﺧﻪ ﻣﺼﺮﻓﻮﻱ .
ﻣﻔﺴّﺮﯾﻨﻮ ﮐﺮﺍﻣﻮ ﺩ ﺩﯤ ﻣﺒﺎﺭﮎ ﺁﻳﺖ ﺩ ﺗﻔﺴﻴﺮ ﭘﻪ ﺿﻤﻦ ﮐﯥ
ﻓﺮﻣﺎﯾﻠﻲ : ﺩ ﻗﺮﺁﻧﮑﺮﯾﻢ ﻟﻪ ﺩﯤ ﺁﯾﺎﺗﻮﻧﻮ ﻣﺎﻟﻮﻣﯿږﻱ ﭼﯥ ﺩ ﺧﭙﻠﻲ
ﺷﺘﻤﻨﻲ ﺑﯥ ځﺎﯾﻪ ﻣﺼﺮﻓﻮﻝ ،ﺍﺳﺮﺍﻑ ﺍﻭ ﺗﺒﺬﯾﺮﭘﮑﯥ ﮐﻮﻝ ﻫﻢ ﺩ
ﺭﻳﺎﮐﺎﺭﻱ ﻳﻮ ډﻭﻝ ﺩﯼ ﺍﻭ ﻟﻪ ﻫﻤﺪﯤ ﻋﻤﻠﻪ ﺩﻏﻪ ﻋﻤﻞ ﻧﺎﺭﻭﺍ ﻫﻢ ﺩﻱ.
ځﮑﻪ ﻧﻮ ﻣﺴﻠﻤﺎﻧﺎﻥ ﺑﺎﻳﺪ ﭼﯥ ﺧﭙﻠﻲ ﺣﻼﻟﻲ ﺷﺘﻤﻨﺊ ﺩ ﺿﺮﻭﺭﺕ ﺍﻭ
ﺍړﺗﯿﺎ ﭘﻪ ځﺎﯾﻮﻧﻮ ﮐﻲ ﻭﻟګﻮﻱ ﺍﻭ ﭘﻪ ﺑﯥ ځﺎﯾﻪ ﺍﻭ ﺑﯥ ګټﯥ ځﺎﯾﻮﻧﻮ
ﮐﯥ ﺩ ﻣﺎﻝ ﻟﻪ ﻣﺼﺮﻓﻮﻟﻮ ځﺎﻧﻮﻧﻪ ﺧﻮﻧﺪﻱ ﻭﺳﺎﺗﺊ .
ﭘﻪ ﻗﺮﺁﻧﮑﺮﯾﻢ ﮐﻲ ﺩ ﭘﻮﺭﺗﻨﯽ ﺁﯾﺖ ﺗﺮ څﻨګ ﺩﺍﻟﻠﻪ ﺗﻌﺎﻟﯽ ﻟﻪ ﻟﻮﺭﻱ ﺩ
ﻫﻐﻮ ﮐﺴﺎﻧﻮ ﯾﺎﺩﻭﻧﻪ ﭼﻲ ﭘﻪ ﺍﻟﻠﻪ ﺗﻌﺎﻟﯽ ﺍﯾﻤﺎﻥ ﻧﻠﺮﻱ ﺍﻭ ﺷﯿﻄﺎﻥ ﻳﯥ
ﻣﻠګﺮﯼ ﻭﻱ ﺩﺩﯤ ﻣﺎﻧﺎ ﻭﺭﮐﻮﯼ ﭼﻲ ﺭﯾﺎﮐﺎﺭﻱ ﭘﻪ ﺍﯾﻤﺎﻥ ﮐﻲ ﺩ ﺧﻠﻞ
ﻧښﻪ ﺩﻩ ،ﺍﻭ ﺩﺍﻧﺎﻭړﻩ ﮐړﻧﻪ ﭘﻪ ﺍﻧﺴﺎﻥ ﮐﻲ ﺩ ﺷﯿﻄﺎﻥ ﺩ ﻣﻠګﺮﺗﯿﺎ ﻟﻪ
ﺍﻣﻠﻪ ﭘﯿﺪﺍ ﮐﯿږﻱ . ‏[ i ‏]
ځﮑﻪ ﺧﻮ ﻫﻢ ﭘﻪ ﻣﺒﺎﺭﮐﻮ ﺍﺣﺎﺩﯾﺜﻮ ﮐﻲ ﺭﺍﻏﻠﻲ ﭼﻲ ﺗﺎﺳﻲ ﺻﺪﻗﻪ
ﺩﻭﻣﺮﻩ ﭘﻪ ﭘټّﻪ ﻭﺭﮐﻮﺉ ﭼﻲ ﺩښﻲ ﻻﺱ ﭘﻪ ﻭﺭﮐړﻩ ﻣﻮ ﮐﯿڼ ﻻﺱ
ﻫﻢ ﻻ ﺧﺒﺮ ﻧﻪ ﺷﻲ . ﻻﻣﻞ ﻳﻲ ﭘﻪ ﭘﻮﺭﺗﻨﻲ ﺁﯾﺖ ﮐﻲ ﺩﺍ ښﻮﺩﻝ
ﺷﻮﯼ ﭼﯥ ﺻﺪﻗﻪ ﮐﻮﻭﻧﮑﯽ ﺩ ګﺮﺩﺟﻨﻲ ﺗﻴږﯤ ﭘﻪ څﯧﺮ ﺩﯼ ﭼﻲ ﭘﻪ
ﺻﺪﻗﻪ ﺳﺮﻩ ﻳﻲ ﺗﻤﻪ ﻭﻱ ﭼﻲ ﺩ ﺁﺧﯿﺮﺕ ﭘﻪ ﻭﺭځ ﺑﻪ ﺩﺩﯤ ﻟږ ګﺮﺩ
ګټﻪ ﻫﻢ ﺭﺍ ﺭﺳﯿږﻱ ، ﺧﻮ ﮐﻠﻪ ﭼﻲ ﻳﻲ ﺭﯾﺎ ﻭﺭﺳﺮﻩ ﭘﯿﻞ ﮐړﻩ ﻧﻮ
ﺑﯿﺎ ﻳﻲ ﻣﺜﺎﻝ ﺩﺍﺳﻲ ﺷﻮ ﻟﮑﻪ ﭘﻪ ګﺮﺩ ﺟﻨﻪ ډﺑﺮﻩ ﭼﻲ ﺗﯧﺰ ﺑﺎﺭﺍﻥ
ﻭﺷﻲ ﺍﻭ ګﺮﺩ ﻳﻲ ﭘﺎﮎ ﮐړﻱ ﻧﻮ ﭘﻪ ﺭﯾﺎ ﺳﺮﻩ ﻫﻢ ﺩ ﺭﯾﺎﮐﺎﺭ
ﺩﺻﺪﻗﯥ ﺛﻮﺍﺏ ﺧﺘﻢ ﺷﻲ ﺍﻭ ﺩﺁﺧﯿﺮﺕ ﺫﺧﯿﺮﯤ ﺗﻪ ﻳﻲ ﻫﻴڅ ﻫﻢ ﭘﺎﺗﻲ
ﻧﻪ ﺷﻲ .
څﺮګﻨﺪﻩ ﺷﻮﻩ ﭼﯥ ﺭﯾﺎ ﺩ ﺍﻧﺴﺎﻥ ښﯧګڼﻪ ، ﻋﺒﺎﺩﺕ ﺍﻭ ﺻﺪﻗﻪ
ﺑﺎﻃﻠﻮﻱ ځﮑﻪ ﻧﻮ ﺳﺨﺖ ﺍﺣﺘﯿﺎﻁ ﻭﺭﺳﺮﻩ ﺍړﯾﻦ ﺍﻭ ﭘﻪ ﭘټﻪ ﺗﻮګﻪ ﺩ
ﺍړﻭ ﮐﺴﺎﻧﻮ ﺍړﺗﯿﺎ ﭘﻮﺭﻩ ﮐﻮﻝ ﭘﻪ ﮐﺎﺭ ﺩﻱ ﺗﺮ څﻮ ﻣﻮ ﺩ ﺻﺪﻗﯥ ﺩﻏﻪ
ﻧﯧﮏ ﻋﻤﻞ ﺑﺎﻃﻞ ﻧﺸﯥ ﺍﻭ ﺩ ﺁﺧﯿﺮﺕ ﻟﻪ ﺛﻮﺍﺑﻪ ﺑﯥ ﺑﺮﺧﻲ ﻧﻪ ﺷﻮ .
ﺷﯿﻄﺎﻥ ﺩ ﺍﻧﺴﺎﻥ ﺗﺮ ټﻮﻟﻮ ﻟﻮﯼ ﺩښﻤﻦ ﺩﯼ ځﮑﻪ ﻧﻮ ﭘﻪ ﻫﺮﻧﯧﮏ
ﻋﻤﻞ ﮐﯥ ﭘﻪ ﺍﻧﺴﺎﻥ ﺑﺎﻧﺪﻱ ﺩ ﺍﻏﯧﺰ ښﻨﺪﻟﻮ ﻫڅﻪ ﮐﻮﻱ. ﻋﺎﻟﻢ ﺗﻪ
ﺧﭙﻞ ﻋﻠﻢ ﺧﺰﺍﻧﻪ ﻭګﺮځﻮﯤ ﺍﻭ ﺩ ﻧﻮﺭﻭ ﻣﺴﻠﻤﺎﻧﺎﻧﻮ ټﻮﻝ ﻧﯧﮏ ﮐﺎﺭﻭﻧﻪ
ﻭﺭﺗﻪ ﻫﯧڅ ښﮑﺎﺭﻱ، ﻣﺠﺎﻫﺪ ﺗﻪ ﺑﯿﺎ ﺟﻬﺎﺩ ﺗﺮ ټﻮﻟﻮ ﻟﻮﯾﻪ ﻓﺮﯾﻀﻪ ﭘﻪ
ﭘﺎﻡ ﮐﻲ ﻭﺭﮐړﻱ ﺍﻭ ﻧﻮﺭ ﮐﺴﺎﻥ ﻭﺭﺗﻪ ﺩ ﻣﻨﺎﻓﻘﯿﻨﻮﭘﻪ ﻧﯿﻠﻲ ﺳﭙﺎﺭﻩ
ښﮑﺎﺭﻱ، ﺗﺒﻠﯿﻐﻲ ﺗﻪ ﺑﯿﺎ ﺗﺒﻠﯿﻎ ﺗﺮ ﻫﺮڅﻪ ﻏﻮﺭﻩ ﭘﻪ ﭘﺎﻡ ﮐﻲ ﻭﺭ ﻭﻟﻲ
ﺍﻭ ﻧﻮﺭﻱ ﭼﺎﺭﯤ ﻭﺭﺗﻪ ﻧﺎﻭړﻩ، ﻋﺒﺚ ﺍﻭﺑﯥ ﮐﺎﺭﻩ ښﮑﺎﺭﻱ، ﻣﺘﻘﻲ،
ﭘﺮﻫﯧﺰګﺎﺭ ﺍﻭ ﻋﺒﺎﺩﺕ ﮐﻮﻭﻧﮑﻲ ﺗﻪ ﺑﯿﺎ ﺧﭙﻠﻪ ﺗﻘﻮﺍ ﺍﻭﭘﺮﻫﯧﺰګﺎﺭﻱ ﺩ
ﺟﻨﺖ ﮐﻮﻧﺠﻲ ﻭګﺮځﻮﻱ ﺍﻭﻧﻮﺭ ﺧﻠﮏ ﻭﺭﺗﻪ ﻓﺎﺳﻘﺎﻥ ﺍﻭ ﺑﺪ ﮐﺎﺭﻩ
ښﮑﺎﺭﻱ ، ځﯿﻨﻮﺻﻮﻓﯿﺎﻧﻮﺗﻪ ﺧﭙﻞ ﮐړﻩ ﻭړﻩ ﺩ ﺷﺮﯾﻌﺖ ﺗګﻼﺭﻩ ﭘﻪ ﭘﺎﻡ
ﮐﻲ ﻭﺭﮐړﻱ ﺍﻭ ﭘﺪﯤ ﻻﺭ ﮐﻲ ﭘﻪ ﺷﻮﻭ ﺑﺪﻋﺘﻮﻧﻮ ﻳﻲ ﺳﺘﺮګﯥ ړﻧﺪﻱ
ﺍﻭ ﻏﻮږﻭﻧﻪ ﻭﺭﮐﺎڼﻪ ﮐړﻱ، ﻟﻨډﻩ ﺩﺍﭼﯥ څﻮﮎ ﭘﻪ ﺩﯾﻦ ﮐﯥ ﺩ ﺍﻓﺮﺍﻁ
ﺍﻭ څﻮﮎ ﺑﯿﺎ ﺩ ﺗﻔﺮﯾﻂ ښﮑﺎﺭ ﮐړﻱ ﺍﻭ ﭘﺪﯤ ډﻭﻝ ﺩ ﺧﻠﮑﻮ ټﻮﻝ
ﻋﻤﻠﻮﻧﻪ ﺿﺎﯾﻊ ﮐړﻱ .
ﮐﻪ څﻪ ﻫﻢ ﺭﻳﺎﮐﺎﺭ ﭘﻪ ﺩﯤ ﭘﻮﻫﻴږﻱ ﭼﯥ ﺩ ﺩﻩ ﺩﻏﻪ ډﻭﻝ ﻋﻤﻞ ﺩ
ﺷﺮﻳﻌﺖ ﻟﻪ ﻧﻈﺮﻩ ﻣﺮﺩﻭﺩ ﺩﯼ، ﺧﻮ ﻟﮑﻪ ﭼﯥ ﻣﻮ ﭘﻮﺭﺗﻪ څﺮګﻨﺪﻩ
ﮐړﻩ، ﺩﯼ ﭘﺮ ﺧﺪﺍﯼ، ﺍﺳﻼﻡ ﺍﻭ ﺩﻳﻨﻲ ﺍﺭﺯښﺘﻮﻧﻮ ﺩ ﺑﺎﻭﺭ ﻟﻪ ﭘﻠﻮﻩ
ﭘﻮﺥ ﻧﻪ ﻭﻱ،ﻳﻮﺍځﯥ ﺩ ﺩُﻧﻴﺎ ﮊﻭﻧﺪ ﺗﻪ ﯾﯥ ﭘﺎﻡ ﻭﻱ ﺍﻭ ﺩ ﻗﻀﺎﻭﺗﻮﻧﻮ
ډګﺮ ﻫﻢ ﺩﻧﻴﺎ ﻭﺭﺗﻪ ښﮑﺎﺭﯾږﻱ، ﻟﻪ ﺁﺧﺮﺗﻪ ﻏﺎﻓﻠﻪ ﻭﻱ . ﺧﻮ ﺩ ﺩﯤ ﺗﺮ
څﻨګ ځﻴﻨﯥ ﺩﺍﺳﯥ ﺧﻠﮏ ﻫﻢ ﺷﺘﻪ ﭼﯥ ﭘﻪ ﻏﻴﺮﺷﻌﻮﺭﻱ ډﻭﻝ ﺩ ﺭﻳﺎﺀ
ﭘﻪ ﻧﺎﺭﻭﻏۍ ﺍﺧﺘﻪ ﻭﻱ . ﻫﻐﻪ ﭼﯥ څﻪ ﮐﻮﻱ، ﭘﻪ ﺩﯤ ﻧﻪ ﭘﻮﻫﻴږﻱ
ﭼﯥ ﺭﻳﺎﺀ ﮐﻮﻱ، ﺧﻮ ﭘﻪ ﺣﻘﻴﻘﺖ ﮐﯥ ﺩﺍ څﻪ ﺭﻳﺎﺀ ﻭﻱ، ځﮑﻪ ﺩﯼ
ﺧﭙﻞ ﺩﻏﻪ ﮐﺎﺭ ﭘﻪ ﺧﻮﻟﻪ ﻋﺒﺎﺩﺕ ﺑﻮﻟﻲ، ﺧﻮ څﻨګﻪ ﭼﯥ ﭘﻪ ﺯړﻩ ﮐﯥ
ﺍﺧﻼﺹ ﻧﻪ ﻟﺮﻱ، ځﮑﻪ ﻧﻮ ﻫﻐﻪ ﻋﺒﺎﺩﺕ ﻧﺸﻲ ګڼﻞ ﮐﻴﺪﻻﯼ . ﻧﻮ
ﻣﻮږ ﻣﺴﻠﻤﺎﻧﺎﻧﻮ ﺗﻪ ﭘﮑﺎﺭ ﺩﻱ ﭼﯥ ﺗﻞ ﺩ ﺧﭙﻠﻮ ﻋﻤﻠﻮﻧﻮ ﮐﻠﮑﻪ څﺎﺭﻧﻪ
ﻭﮐړﻭ ، ﺩ ﮊﻭﻧﺪ ﭘﻪ ټﻮﻟﻮ ﭼﺎﺭﻭ ﮐﯥ ﻟﻪ ﺍﻓﺮﺍﻁ ﺍﻭﺗﻔﺮﯾﻄﻪ ځﺎﻧﻮﻧﻪ
ﻭﮊﻏﻮﺭﻭ ﺍﻭ ﺗﻞ ﻣﻨځ ﻻﺭﻱ ﻭﺍﻭﺳﻮ .
ﺭﯾﺎ ﮐﺎﺭﻱ ﺩ ﻧﺒﻮﻱ ﺣﺪﯾﺜﻮ ﭘﻪ ﺭڼﺎ ﮐﻲ :
ﻋﻦ ﺷﺪﺍﺩ ﺑﻦ ﺍﻭﺱ ﺭﺿﯽ ﺍﻟﻠﻪ ﻋﻨﻪ ﻗﺎﻝ ﺳﻤﻌﺖ ﺭﺳﻮﻝ ﺍﻟﻠﻪ ﺻﻠﯽ
ﺍﻟﻠﻪ ﻋﻠﯿﻪ ﻭﺳﻠﻢ ﯾﻘﻮﻝ ﻣﻦ ﺻﻠﯽ ﯾﺮﺍﺋﯽ ﻓﻘﺪ ﺍﺷﺮﮎ ، ﻭﻣﻦ ﺗﺼﺪﻕ
ﯾﺮﺍﺋﻲ ﻓﻘﺪ ﺍﺷﺮﮎ . ﺭﻭﺍﻩ ﺍﺣﻤﺪ ﺩ ﻣﺸﮑﻮﺓ ﭘﻪ ﺣﻮﺍﻟﻪ .
ﮊﺑﺎړﻩ : ﺷﺪﺍﺩﺑﻦ ﺍﻭﺱ ﺭﺿﯽ ﺍﻟﻠﻪ ﻋﻨﻪ ﻓﺮﻣﺎﻳﻲ ﭼﻲ ﻣﺎ ﻟﻪ ﺭﺳﻮﻝ
ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ څﺨﻪ ﺍﻭﺭﯾﺪﻟﻲ ﭼﻲ ﻓﺮﻣﺎﯾﻞ ﻳﻲ څﻮﮎ
ﭼﯥ ﻟﻤﻮﻧځ ﺑﻞ ﺗﻪ ﺩ ځﺎﻥ ښﻮﺩﻟﻮ‏( ﺭﯾﺎﮐﺎﺭﻱ ‏) ﭘﻪ ﻣﻮﺧﻪ ﮐﻮﻱ ﻧﻮ
ﺷﺮﮎ ﻳﻲ ﻭﮐړ ، ﺍﻭ څﻮﮎ ﭼﯥ ﺷﺘﻤﻨﻲ ﺩ ځﺎﻥ ښﻮﺩﻧﻲ ﭘﻪ ﻣﻮﺧﻪ
ﻣﺼﺮﻓﻮﻱ ﻧﻮ ﺷﺮﮎ ﻳﻲ ﻭﮐړ . ﺗﺎﺳﯥ ﭘﻮﻫﻴږﺉ ﭼﯥ ﺷﺮﮎ ﺩ ﺍﻟﻠﻪ
ﺗﻌﺎﻟﯽ ﭘﻪ ﺫﺍﺕ ﺍﻭ ﺻﻔﺎﺗﻮ ﮐﯥ ﺩ ﺑﻞ ﭼﺎ ﺷﺮﻳﮏ ﻧﻴﻮﻟﻮ ﺗﻪ ﻭﻳﻞ
ﮐﻴږﻱ، ﻫﻐﻪ څﻮﮎ ﭼﯥ ﺻﺪﻗﻪ ﺩ ﺩﯤ ﻟﭙﺎﺭﻩ ﮐﻮﻱ ﭼﯥ ﺧﻠﮏ ﻳﯥ
ﻭﻭﻳﻨﻲ، ﻣﺎﻧﺎ ﻳﯥ ﺩﺍ ﺩﻩ ﭼﯥ ﺩﻩ ﺗﻪ ﺩ ﺩُﻧﯿﺎ ﺧﻠﮏ ﺧﺪﺍﯼ ﺗﻪ ﻭﺭﺗﻪ
ښﮑﺎﺭﻳږﻱ ﺍﻭ ﺻﺪﻗﻪ ﺩ ﺧﺪﺍﯼ ﺩ ﺧﻮﺷﺎﻟﻮﻟﻮ ﭘﺮ ځﺎﯼ ﺩ ﻫﻐﻮﻱ ﺩ
ﺧﻮﺷﺎﻟﻮﻟﻮ ﻟﭙﺎﺭﻩ ﮐﻮﻱ، ﭘﻪ ﺩﺍﺳﯥ ﺣﺎﻝ ﮐﯥ ﻟﻮﯼ ﺧﺪﺍﯼ ﺟﻞ ﺟﻼﻟﻪ
ډﻳﺮ ﭘﻪ ﺩﯤ ﺍﺭﺯﻱ ﭼﯥ ﺍﻧﺴﺎﻧﺎﻥ ﻳﯥ ﺭﺿﺎﻳﺖ ﻻﺳﺘﻪ ﺭﺍﻭړﻱ .
ﭘﻪ ﺑﻞ ﺣﺪﯾﺚ ﺷﺮﯾﻒ ﮐﻲ ﺭﺍﻏﻠﻲ : ﻋﻦ ﻣﺤﻤﻮﺩ ﺑﻦ ﻟﺒﯿﺪ ﺭﺿﯽ ﺍﻟﻠﻪ
ﻋﻨﻪ ﺍﻥ ﺍﻟﻨﺒﻲ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ ﻗﺎﻝ : ﺍﻥ ﺍﺧﻮﻑ ﻣﺎ ﺍﺧﺎﻑ
ﻋﻠﯿﮑﻢ ﺍﻟﺸﺮﮎ ﺍﻻﺻﻐﺮ، ﻗﺎﻟﻮﺍ ﯾﺎ ﺭﺳﻮﻝ ﺍﻟﻠﻪ ﻭﻣﺎ ﺍﻟﺸﺮﮎ ﺍﻻﺻﻐﺮ ؟
ﻗﺎﻝ ﺍﻟﺮﯾﺎﺀ . ﺭﻭﺍﻩ ﺍﺣﻤﺪ ، ﻣﺸﮑﻮﺓ .
ﮊﺑﺎړﻩ ﺣﻀﺮﺕ ﻣﺤﻤﻮﺩ ﺑﻦ ﻟﺒﯿﺪ ﺭﺿﯽ ﺍﻟﻠﻪ ﻋﻨﻪ ﻓﺮﻣﺎﻳﻲ ﭼﻲ ﺭﺳﻮﻝ
ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ ﻓﺮﻣﺎﯾﻠﻲ : ﺯﻩ ﭘﻪ ﺗﺎﺳﻲ ﺑﺎﻧﺪﻱ ﺩ ﻭﺍړﻩ
ﺷﺮﮎ ﻟﻪ ﮐﻮﻟﻮ ﺳﺨﺖ ﻭﯦﺮﯦږﻡ . ﺻﺤﺎﺑﻪ ﮐﺮﺍﻣﻮ ﻋﺮﺽ ﻭﮐړ ﭼﻲ
ﻭﻭړ ﺷﺮﮎ څﻪ ﺷﯽ ﺩﯼ ؟ ﺭﺳﻮﻝ ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ
ﻭﻓﺮﻣﺎﯾﻞ : ‏(ﻭﻭړﺷﺮﮎ ‏) ﺭﯾﺎﮐﺎﺭﻱ ﺩﻩ .
ﻟﻪ ﭘﻮﺭﺗﻨﻲ ﺭﻭﺍﯾﺖ ﺳﺮﻩ ﭘﻪ ﺑﯿﻬﻘﻲ ﮐﻲ ﺩﺍ ﺯﯾﺎﺗﻮﻧﻪ ﻫﻢ ﺭﺍﻏﻠﻲ ﭼﯥ
: ﺩﻗﯿﺎﻣﺖ ﭘﻪ ﻭﺭځ ﭼﻲ ﮐﻠﻪ ﺩښﻮ ﺍﻋﻤﺎﻟﻮ ﺛﻮﺍﺑﻮﻧﻪ ﻭﯦﺸﻞ ﮐﯿږﻱ ﻧﻮ
ﺍﻟﻠﻪ ﺗﻌﺎﻟﯽ ﺑﻪ ﺭﯾﺎﮐﺎﺭﻭ ﺗﻪ ﻭﻭﺍﻳﻲ ﭼﻲ : ﻫﻐﻮ ﮐﺴﺎﻧﻮ ﺗﻪ ﺩ ‏( ﺛﻮﺍ ﺏ
ﺩ ﺗﺮﻻﺳﻪ ﮐﻮﻟﻮ ‏) ﻟﭙﺎﺭﻩ ﻭﺭﺷﺊ ﺩﭼﺎ ﻟﭙﺎﺭﻩ ﭼﯽ ﻣﻮ ﭘﻪ ﺩﻧﯿﺎ ﮐﻲ
ﻋﻤﻠﻮﻧﻪ ﮐﻮﻝ ﺍﻭ ﻭګﻮﺭﺉ ﭼﻲ ﺳﺘﺎﺳﻲ ﻟﭙﺎﺭﻩ ﻟﻪ ﻫﻐﻮﯼ ﺳﺮﻩ ﺛﻮﺍﺏ
ﺷﺘﻪ ؟ .
ﺩ ﺭﯾﺎ ډﻭﻟﻮﻧﻪ :
ﻋﻼﻣﻪ ﺍﺑﻦ ﺟﻮﺯﻱ ﺭﺣﻤﻪ ﺍﻟﻠﻪ ﭘﻪ ﺗﻠﺒﯿﺲ ﺍﺑﻠﯿﺲ ﻧﻮﻣﻲ ﮐﺘﺎﺏ ﮐﯥ ﭘﻪ
ﺍﻧﺴﺎﻥ ﺑﺎﻧﺪﯤ ﺩ ﺷﯿﻄﺎ ﻧﻲ ﺍﻏﯧﺰﻭ ﺩ څﺮﻧګﻮﺍﻟﻲ ﭘﻪ ﺍړﻩ ﺧﻮﺭﺍ ﺧﻮﻧﺪﻭﺭ
ﺑﺤﺜﻮﻧﻪ ﮐړﻱ ﭼﯥ ﮐﺘﻞ ﺑﻪ ﻳﻲ ﺑﯥ ګټﯥ ﻧﻪ ﻭﻱ . ﻧﻮﻣﻮړﻱ ﺩ ﺭﯾﺎ
ﺑﻪ ﺍړﻩ ﻟﯿﮑﻠﻲ ﭼﻲ ﺭﯾﺎ ﭘﻪ ﺩﻭﻩ ډﻭﻟﻪ ﺩﻩ ﯾﻮﻩ ﻳﻲ ښﮑﺎﺭﻩ ﺑﻠﻪ ﺩﺍ ﻳﻲ
ﭘټﻪ .
ﻟﻪ ښﮑﺎﺭﻩ ﺭﯾﺎ څﺨﻪ ځﺎﻥ ﺳﺎﺗﻞ ﺧﻮﺍﺳﺎﻥ ﺍﻭ ﺩﻫﺮ ﭼﺎ ﻭﺭﭘﺎﻡ ﻭﻱ ،
ﻣګﺮ ﻟﻪ ﭘټﻲ ﺭﯾﺎ څﺨﻪ ﺑﯿﺎ ځﺎﻥ ﺳﺎﺗﻞ ﺧﻮﺭﺍ ﺳﺨﺖ ﺩﻱ ﺍﻭ ﺩﺍ ﻫﻐﻪ
ﺭﯾﺎ ﺩﻩ ﭼﯥ ﭘﻪ ﻧﺎﺧﺒﺮﻱ ﮐﻲ ﺍﻧﺴﺎﻥ ﭘﺮﯤ ﺍﺧﺘﻪ ﻭﻱ . ﯾﺎﻧﻲ ﺳړﯼ ﭘﻪ
ځﺎﻥ ﻫﻢ ﻧﻪ ﭘﻮﻫﯿږﯤ ﭼﯥ ﭘﻪ ﺭﯾﺎ ﺍﺧﺘﻪ ﺩﯼ ﺧﻮ ﺩﯼ ﺑﯿﺎ ﻫﻢ ﺭﯾﺎ ﮐﻮﻱ
.
ﺭﯾﺎﮐﺎﺭ ﺍﻭ ټﻮﻟﻨﻪ :
څﻨګﻪ ﭼﯥ ﺩ ﻧﻮﺭﻭ ګﻨﺎﻫګﺎﺭﺍﻧﻮ ﭘﻪ څﯧﺮ ﺭﯾﺎﮐﺎﺭ ﻫﻢ ﯾﻮ ګﻨﺎﻫګﺎﺭ
ﺩﯼ ځﮑﻪ ﻧﻮ ﺍﻟﻠﻪ ﺗﻌﺎﻟﯽ ﻫﻐﻪ ﺗﻪ ﯾﻮ څﻪ ﻭﺧﺖ ﻣﻬﻠﺖ ﻭﺭﮐﻮﻱ ﭼﯥ
ګﻮﻧﺪﻱ ﺩﺍ ﻧﺎﻭړﻩ ﻋﻤﻞ ﭘﺮﯦږﺩﻱ . ﺧﻮ ﮐﻠﻪ ﭼﻲ ﺍﻧﺴﺎﻥ ﭘﻪ ﺧﭙﻠﻮ
ﺍﻋﻤﺎﻟﻮ ﺑﯿﺨﻲ ﺩﻋﺠﺐ ﺍﻭ ﺗﻔﺎﺧﺮ ﻫﻐﻲ ﺩﺭﺟﯥ ﺗﻪ ﻭﺭﺳﯿږﻱ ﭼﯥ ﻧﻮﺭ
ﻧﻮ ﭘﻪ ﺗﮑﺒﺮ ﺍﻭ ﻧﻮﺭﻭ ګﻨﺎﻭﻭ ﻫﻢ ﺍﺧﺘﻪ ﮐﯿږﻱ ﻧﻮ ﺍﻟﻠﻪ ﺗﻌﺎﻟﯽ ﻳﻲ
ﭘﺨﭙﻞ ﮐﺎﻣﻞ ﻗﺪﺭﺕ ﺳﺮﻩ ﭘﻪ ټﻮﻟﻨﻪ ﮐﻲ ﺭﺳﻮﺍ ﮐړﻱ . ﭘﻪ ﺧﻠﮑﻮ ﮐﯥ
ﺑﺎﻭﺭ ﻟﻪ ﻻﺳﻪ ﻭﺭﮐړﻱ ،ﺧﺒﺮﻭ ﺗﻪ ﻳﻲ څﻮﮎ ﻏﻮږ ﻧﻪ ږﺩﻱ ، ﻟﻪ
ﻧﺎﺳﺘﻲ ﻭﻻړﯼ ﻳﻲ ﺧﻠﮏ ﺑﯧﺰﺍﺭﻩ ﺷﻲ ، ﭘﻪ ټﻮﻟﻨﻪ ﮐﯥ ﻣﻨﻔﻮﺭ ﺍﻭ
ﺩﺧﺒﺮﻱ ﺍﻭﺭﯦﺪﻭ ﻟﭙﺎﺭﻩ څﻮﮎ ﻧﻠﺮﻱ .
ﺩ ﺭﯾﺎ ﺩﺭﻣﻠﻨﻪ :
۱ـ ﭘﻪ ﺣﺪﯾﺚ ﺷﺮﯾﻒ ﮐﯥ ﺭﺳﻮﻝ ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ
ﻓﺮﻣﺎﻳﻲ : ﻋﻦ ﺍﺑﻲ ﻣﻮﺳﯽ ﺍﻻﺷﻌﺮﻱ ﺭﺿﯽ ﺍﻟﻠﻪ ﻋﻨﻪ ﻗﺎﻝ ﺧﻄﺒﻨﺎ
ﺭﺳﻮﻝ ﺍﻟﻠﻪ ﺻﻠﯽ ﺍﻟﻠﻪ ﻋﻠﯿﻪ ﻭﺳﻠﻢ ﺫﺍﺕ ﯾﻮﻡ ﻓﻘﺎﻝ ﯾﺎ ﺍﯾﻬﺎ ﺍﻟﻨﺎﺱ
ﺍﺗﻘﻮﺍ ﻫﺬ ﺍﺍﻟﺸﺮﮎ ﻓﺎﻧﻪ ﺍﺧﻔﯽ ﻣﻦ ﺩﺑﯿﺐ ﺍﻟﻨﻤﻞ ﻓﻘﺎﻝ ﻟﻪ ﻣﻦ ﺷﺎﺀ
ﺍﻟﻠﻪ ﺍﻥ ﯾﻘﻮﻝ : ﻭﮐﯿﻒ ﻧﺘﻘﯿﻪ ﻭﻫﻮ ﺍﺧﻔﯽ ﻣﻦ ﺩﺑﯿﺐ ﺍﻟﻨﻤﻞ ﯾﺎ ﺭﺳﻮﻝ
ﺍﻟﻠﻪ ﻗﺎﻝ ﻗﻮﻟﻮﺍ ﺍﻟﻠﻬﻢ ﺍﻧﺎﻧﻌﻮﺫ ﺑﮏ ﻣﻦ ﺍﻥ ﻧﺸﺮﮎ ﺑﮏ ﺷﯿﺌﺎ ﻧﻌﻠﻤﻪ
ﻭﻧﺴﺘﻐﻔﺮﮎ ﻟﻤﺎ ﻻ ﻧﻌﻠﻤﻪ .ﺭﻭﺍﻩ ﺍﺣﻤﺪ .
۲ـ ﺩ ﺭﯾﺎ ﺣﻘﯿﻘﺖ ﺍﻭ ﻻﻣﻠﻮﻧﻪ ﻳﯥ ﭘﯧﮋﻧﺪﻝ ﺍﻭ ﻟﻪ ﻫﻐﻮ څﺨﻪ ځﺎﻥ
ﮊﻏﻮﺭﻝ .
۳ـ ﺩ ﺭﯾﺎ ﺩﻧﯿﻮﻱ ﺍﻭ ﺍﺧﺮﻭﻱ ﻧﺎﻭړﻩ ﺍﻏﯿﺰﻱ ﭘﻪ ﭘﺎﻡ ﮐﻲ ﻧﯿﻮﻝ .
۴ـ ﭘﻪ ﭘټﻪ ﺳﺮﻩ ﺩﻋﺒﺎﺩﺍﺗﻮ ﺍﻭ ﺻﺪﻗﻮ ﭘﻪ ﻭﺭﮐړﻩ ﮐﻲ ﻫڅﻪ ﮐﻮﻝ .
۵ـ ﻟﻪ ﺧﭙﻞ ﭘﺎﻟﻮﻧﮑﻲ ﺳﺮﻩ ﺩﺍﺳﻲ ﺗړﺍﻭ ﺳﺎﺗﻞ ﭼﯥ ﻟﻪ ﺧﺪﺍﯼ ﺟﻞ
ﺟﻼﻟﻪ ﺍﻭ ﻟﻪ ﺗﺎ ﭘﺮﺗﻪ ﺑﻞ ﻫﯿڅﻮﮎ ﻫﻢ ﻧﻪ ﻭﻱ ﭘﺮﯤ ﺧﺒﺮ .
ﭘﺎﮎ ﭘﺎﻟﻮﻧﮑﯽ ﺩﻱ ﻣﻮږ ټﻮﻝ ﻣﺴﻠﻤﺎﻧﺎﻥ ﭘﺨﭙﻠﻮ ﮐړﻭ ﻭړﻭ ﮐﻲ ﻟﻪ
ﺭﯾﺎﮐﺎﺭﻱ څﺨﻪ ﻭﺳﺎﺗﻲ ﺍﻭ ﺳﭙﯧڅﻠﯽ څښﺘﻦ ﺟﻞ ﺟﻼﻟﻪ ﺩﻱ ﺩﮊﻭﻧﺪ ﭘﻪ
ټﻮﻟﻮ ﭼﺎﺭﻭ ﮐﻲ ﺍﺧﻼﺹ ﺍﻭ ښﻪ ﻧﯿﺖ ﺭﺍﭘﻪ ﺑﺮﺧﻪ ﮐړﻱ . ﺁﻣﯿﻦ ﺛﻢ
 ﻭَﺍﻓْﻌَﻠُﻮﺍ ﺍﻟْﺨَﻴْﺮَ
