د '''واخان''' له لارې [[چين]] سره د سړک د لارې د [[افغانستان]] نښلول د هغې ستراتيجۍ برخه ده چې په ۲۰۰۲ ز کال کې په جاپان کې نړيوالو مرستندویه هېوادونو غوره وبلله. د دې ستراتيجۍ له مخې هيله ده چې افغانستان په سيمه کې په یو ترانزيتي هېواد بدل شي. په همدې موخه په افغانستان کې د هغه حلقوي سړک د جوړونې پروژه بېرته ژوندۍ کړای شوه چې خداي بښلي [[سردار داود خان]]  په ۱۹۶۰ ز کال کې پيل کړې وه.<ref>د سيمه ييزو مطالعاتو د مرکز  مجله</ref>

که د واخان لويه لاره جوړه شي نو ګټه به يې نه يواځې افغانان بلکې نورو ګاونډيو هيوادونو ته هم ورسېږي. د وريښمو پخوانۍ سوداګريزه لاره به بېرته راوژندۍ شي. افغانستان به وکړای شي د چین سره نېغ په نېغه سوداګري وکړي. افغانستان به نور اړ نه وي چې له چین څخه د پاکستان له لارې واردات وکړي او پاکستان ته ډېر ګران ترانزیتي محصولات ورکړي. افغان سوداګر به په اسانه توګه چینائي توکي د واخان له لارې هیواد ته وارد کړي. همدا راز به خپل توکې چین ته د همدې لارې صادر کړي. افغانستان ته یې بله ګټه دا ده چې په زرګونه خلکو ته به د سړک د جوړونې په پروسه کې او د سوداګرۍ په مهال د کار زمينه برابره شي.

د واخان دسوداګرۍ د لارې په جوړیدو به د سیمې نور هیوادونه لکه ايران، ازبکستان او ترکمنستان هم ګټې لاسته راوړي. دې هيوادونو ته به اسانه شي چې د اوږدو ځمکنيو او سمندري لارو پر ځای نېغ په نېغه د افغانستان لنډه لار د چين سره د سوداګرۍ دپاره وکاروي.
==سرچینې==
[[Category:د افغانستان د حلقوي سړک]]
