

RNA ته د DNA د یوې برخې کاپي کولو بهیر ته '''ټرانسکرپشن''' ویل کېږي. داسې ویل کېږي چې RNA مالیکولونو ته د DNA ټرانسکرپ شوې برخې چې کولای شي پروټینونو کوډ کړي، پیغام‌رسوونکې RNA (mRNA) تولیدوي. RNA مالیکولونو ته د DNA نورې کاپي شوې برخې د غیر-کوډ کوونکو RNAګانو (ncRNAs) په نامه یادېږي. په منځنۍ توګه، په یوه ځانګړي نسج کې د حجرو په څوګونو ډولونو کې، د mRNA مقدار د ncRNA د مقدار پرتله له لس برابره هم زیات دی (که څه هم د حجرو په ځینو ځانګړو ډولونو کې کېدای شي د ncRNAګانو شمېر له mRNAګانو څخه زیات وي). په حجرو کې د mRNA ټولیز غوره‌والی معتبر دی، که څه هم له ۲ سلنې څخه لږ د انسان جېنوم mRNA ته ټرانسکرپ کېدلای شي، په داسې حال کې چې کېدای شي د تي‌لرونکو لږ تر لږه ۸۰ سلنه جېنومي DNA په فعاله توګه ټرانسکرپ شي (د حجرو په یو یا څو ډولونو کې) او ګومان کېږي د دغې ۸۰ سلنې له جملې څخه ډېري یې ncRNAګانې دي.<ref name="pmid27081004">{{cite journal|vauthors=Liu SJ, Nowakowski TJ, Pollen AA, Lui JH, Horlbeck MA, Attenello FJ, He D, Weissman JS, Kriegstein AR, Diaz AA, Lim DA|title=Single-cell analysis of long non-coding RNAs in the developing human neocortex|journal=Genome Biol|volume=17|issue=|pages=67|date=April 2016|pmid=27081004|pmc=4831157|doi=10.1186/s13059-016-0932-1|url=}}</ref><ref name="pmid31178900">{{cite journal|vauthors=Li J, Liu C|title=Coding or Noncoding, the Converging Concepts of RNAs|journal=Front Genet|volume=10|issue=|pages=496|date=2019|pmid=31178900|pmc=6538810|doi=10.3389/fgene.2019.00496|url=|doi-access=free}}</ref>

DNA او RNA دواړه نوکلیک اسیدونه دي، چې د نوکلوتیدونو د قاعده جوړې، د مکمِله ژبې په توګه کاروي. د ټرانسکرپشن پر مهال، د DNA لړۍ د یوې RNA پولیمیرایز له‌خوا لوستل کېږي، چې د «اصلي ټرانسکرپت» په نامه د RNA یوه مکمِله، غیرموازي څانګه رامنځ‌ته کوي.

ټرانسکرپشن په لاندې ټولیزو پړاوونو کې ترسره کېږي:

# د RNA پولیمیرایز، د ټرانسکرپشن له یوه یا څو عمومي فکټورونو سره یوځای، پروموترې DNA سره وصل کېږي. 
# د RNA پولیمیرایز د ټرانسکرپشن یو حباب رامنځ‌ته کوي، چې د DNA مارپېچ دوه څانګې سره جلا کوي. دا د مکمِله DNA د نوکلوتیدونو ترمنځ د هایدروجني اړیکې په پرې کولو سره ترسره کېږي. 
# د RNA پولمیرایز د RNA نوکلوتیدونه اضافه کوي (چې د یوې DNA څانګې د نوکلوتیدونو مکمِل دي).
# د فاسفېت قند د RNA استقامت، د RNA پولیمیرایز په مرسته، د یوې RNA څانګې جوړولو لپاره رامنځ‌ته کېږي.
# د RNA–DNA د مارپېچ هایدروجني اړیکې شلېږي او د RNA نوې ترکیب شوې څانګه ازادوي.
# که چېرې حجره یوه هسته ولري، کېدای شي RNA لا زیاته پروسس شي. په‌دې پروسس کې کېدای شي پولي‌ادینالېشن، خولۍ کېښودنه او اتصال شامل وي.
# RNA کېدای شي په هسته کې پاتې شي او یا د هستوي منفذونو د کمپلکس له‌لارې سایتوپلازم ته ننوځي.

که چېرې د DNA غځونه د RNA داسې یو مالیکول ته ټرانسکرپ شي چې یو پروټین کوډ کوي، نوموړې RNA ته پیغام‌رسوونکې RNA (mRNA) ویل کېږي؛ mRNA په خپل وار سره د ټرانسلېشن له‌لارې د پروټین سنتیز لپاره د یوې نمونې په توګه عمل کوي. د DNA نورې غځونې کېدای شي د انزایمي RNA مالیکولونو (ریبوزیمونه)، کوچنۍ ذروي RNA (snRNA)، کوچنۍ هسته لرونکې RNA (snoRNA)، لېږدوونکې RNA (tRNA) او مایکروRNA په څېر کوچنیو غیر-کوډ کوونکو RNAګانو او همدا راز د ریبوزومي RNA (rRNA) او اوږدې غیر-کوډ کوونکې RNA (lncRNA) په څېر لویو غیر-کوډ کوونکو RNAګانو ته ټرانسکرپ شي. په ټوله کې، RNA د پروټینونو په سنتیز کولو، تنظیم او پروسس کولو کې مرستندوی واقع کېږي؛ نو له‌دې امله د یوې حجرې دننه بنسټیزه وظیفوي ونډه لري.<ref name="Biology">Eldra P. Solomon, Linda R. Berg, Diana W. Martin. ''Biology, 8th Edition, International Student Edition''. Thomson Brooks/Cole. {{ISBN|978-0495317142}}</ref>

په ویروس‌پوهنه کې، د ټرانسکرپشن ګړنه کېدای شي د یوه RNA مالیکول، د mRNA سنتیز د نومولو لپاره وکارول شي (یعنې، د RNA تکرار سره معادله ګړنه). د بېلګې په توګه، د یوې منفي حس لرونکې یوڅانګیزې RNA (ssRNA<sup>–</sup>) د ویروس جېنوم کېدای شي د یوې مثبت حس لرونکي یوڅانګیزې RNA (ssRNA<sup>+</sup>) لپاره یوه الګو وي. دا په‌دې معنی ده چې په مثبت حس لرونکې څانګه کې د ویروسي تکثیر لپاره اړین ویروسي پروټینونو د ټرانزلېشن په موخه د لړۍ معلومات خوندي دي. دغه پروسه د یوه ویروسي تکرار (کاپي‌اخېستنې) له‌لارې ګړندۍ کېږي.<ref>{{cite journal|vauthors=Koonin EV, Gorbalenya AE, Chumakov KM|title=Tentative identification of RNA-dependent RNA polymerases of dsRNA viruses and their relationship to positive strand RNA viral polymerases|journal=FEBS Letters|volume=252|issue=1–2|pages=42–6|date=July 1989|pmid=2759231|doi=10.1016/0014-5793(89)80886-5|s2cid=36482110|doi-access=free}}</ref>

== په RNA کې له ټرانسکرپشن وروسته بدلونونو کې د RNA پولیمرایز ونډه ==
[[File:Ctd_role_.png|link=https://en.wikipedia.org/wiki/File:Ctd_role_.png|کيڼ|بټنوک|378x378px|The Image shows how CTD is carrying protein for further changes in the RNA]]
د RNA پولیمرایز، په RNA کې له ټرانسکرپشن وروسته بدلونونو په څېر په ټولو پړاوونو کې ستره ونډه لري. څرنګه چې په شکل کې ښودل شوې ده CTD (یا C Terminal Domain) هغه غځېدنه ده چې خپله بڼه بدلوي؛ دغه غځېدنه به د اتصال، پوښولو او پولي‌ادینال کولو لپاره وکارول شي.<ref>{{Cite journal|last1=Cramer|first1=P.|last2=Armache|first2=K.-J.|last3=Baumli|first3=S.|last4=Benkert|first4=S.|last5=Brueckner|first5=F.|last6=Buchen|first6=C.|last7=Damsma|first7=G.E.|last8=Dengl|first8=S.|last9=Geiger|first9=S.R.|last10=Jasiak|first10=A.J.|last11=Jawhari|first11=A.|date=June 2008|title=Structure of Eukaryotic RNA Polymerases|url=http://dx.doi.org/10.1146/annurev.biophys.37.032807.130008|journal=Annual Review of Biophysics|volume=37|issue=1|pages=337–352|doi=10.1146/annurev.biophys.37.032807.130008|pmid=18573085|issn=1936-122X}}</ref>                         

== سرچينې ==
