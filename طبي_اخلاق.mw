ﯿﻨﺪۍ 1391
ﻟﺮﻏﻮﻧﯽ ﯾﻮﻧﺎﻧﻲ ﺗﺎﺭﯾﺨﭙﻮﻩ
ﻫﯧﺮﻭﺩﺕ ﻟﯿﮑﻲ ﭼﯥ ﺩ ﭘﺎړﺱ
ﻧﺎﻣﺘﻮ ﺑﺎﭼﺎ ﺩﺍﺭﯾﻮﺵ ﯾﻮﻩ ﻭﺭځ
ﯾﻮﻧﺎﻧﯿﺎﻥ ﺧﭙﻠﯥ ﻣﺎڼۍ ﺗﻪ
ﺭﺍﻭﺑﻠﻞ، ﺍﻭ ﻭﺭﺗﻪ ﯾﯥ ﻭﻭﯾﻞ
ﭼﯥ ﮐﻪ ﺩﻭﻱ ﺩ ﺧﭙﻠﻮ ﭘﻠﺮﻭﻧﻮ
ﻣړﻱ ﻭﺧﻮﺭﻱ ﻧﻮ ﺩﯼ ﺑﻪ ﻭﺭﺗﻪ
ډﯦﺮﯤ ﺷﺘﻤﻨۍ ﻭﺭﮐړﻱ.
ﯾﻮﻧﺎﻧﯿﺎﻧﻮ ﺩﺍ ﯾﻮﻩ ﻧﺎﺩﻭﺩﻩ ﻭﺑﻠﻠﻪ
ﺍﻭ ﭘﻪ ﻫﯧڅ ﺑﯿﻪ ﺩﺍﺳﯥ ﮐﻮﻟﻮ
ﺗﻪ ﺗﯿﺎﺭ ﻧﻪ ﺷﻮﻝ .
ﺧﻮ ﮐﻠﻪ ﭼﯥ ﺩﺍﺭﯾﻮﺵ ﻫﻤﺪﺍ ﺑﻠﻨﻪ ﺩ ﻫﻨﺪﯾﺎﻧﻮ ﯾﻮﯤ
ﺩﺍﺳﯥ ﻗﺒﯿﻠﯥ ﺗﻪ ﻭﺭﮐړﻩ ﭼﯥ ﺩ ﭘﻠﺮﻭﻧﻮ ﺩ ﻣړﻭ ﺧﻮړﻝ
ﯾﯥ ﯾﻮ ﺳﭙﯧڅﻠﯽ ﺩﻭﺩ ﻭ، ﻧﻮ ﭼﺎ ﭘﺮﯤ ﭼﻮﺭﺕ ﺧﺮﺍﺏ ﻧﻪ
ﮐړ .
ﺩﺍﺭﯾﻮﺵ ﭼﯥ ﺑﯿﺎ ﻫﻤﺪﯤ ﻗﺒﯿﻠﯥ ﺗﻪ ﺩ ﺧﭙﻠﻮ ﭘﻠﺮﻭﻧﻮ ﺩ
ﻣړﻭ ﺩ ﺳﻮځﻮﻟﻮ ﻭﻭﯾﻞ، ﻧﻮ ټﻮﻝ ﻟﻪ ﺩﺍﺭﯾﻮﺵ ﻧﻪ
ﺳﺨﺖ ﺧﻮﺍﺷﯿﻨﻲ ﺷﻮﻝ ﺍﻭ ﻟﻪ ﺩﺍﺳﯥ ﮐﻮﻟﻮ ﻧﻪ ﯾﯥ ﭘﻪ
ﮐﻠﮑﻪ ډډﻩ ﻭﮐړﻩ .
ﻟﻪ ﺩﯤ ﮐﯿﺴﯥ ﻧﻪ ﻫﯧﺮﻭﺩﺕ ﻟﻪ ﻧﻦ څﺨﻪ ۲۵ ﭘﯧړۍ
ﺍګﺎﻫﻮ ﺩﺍ ﭘﺎﯾﻠﻪ ﺍﺧﯿﺴﺘﯥ ﻭﻩ ﭼﯥ ﺩ ﻭﻟﺴﻮﻧﻮ ﺩﻭﺩﻭﻧﻪ
ﻟﻪ ﯾﻮ ﺑﻠﻪ ﭘﺮﺍﺥ ﺗﻮﭘﯿﺮﻭﻧﻪ ﺩﺭﻟﻮﺩﻟﯽ ﺷﻲ، ﺍﻭ ﻫﺮ
ﻭﻟﺲ ﭘﺨﭙﻠﻮ ﺩﻭﺩﻭﻧﻮ ښﻪ ﭘﻮﻫﯧږﻱ.
ﺩﺍ ﺩﯼ ۲۵ ﭘﯧړۍ ﻭﺭﻭﺳﺘﻪ ﻫﻢ ﺩ ﺗﺎﺭﯾﺦ ﺩ ﭘﻼﺭ،
ﻫﯧﺮﻭﺩﺕ، ﭘﻪ ﺩﯤ ﺍﻧﺪ ټﮑﻲ ﮐﯥ ډﯦﺮ ﺑﺪﻟﻮﻥ ﻧﻪ ﺩﯼ
ﺭﺍﻏﻠﯽ .
ﺍﺧﻼﻗﻲ ﺍﺭﺯښﺘﻮﻧﻪ ﺩ ﺟﻐﺮﺍﻓﯿﯥ، ﻣﻬﺎﻝ، ﻓﺮﻫﻨګ، ﺩﻭﺩ، ﺍﻭ ﻣﺬﻫﺐ ﺳﺮﻩ
ﺑﺪﻟﯧږﻱ .
ډﯦﺮ ﺩﺍﺳﯥ ﺩﻭﺩﻭﻧﻪ ﭼﯥ ﭘﻪ ﯾﻮﻩ ټﻮﻟﻨﻪ ﮐﯥ ﺳﭙﯧڅﻠﻲ ﺩﻱ ﭘﻪ ﺑﻠﻪ ﮐﯥ ﺑﻪ ﺩ
ﻣﻨﻠﻮ ﻭړ ﻧﻪ ﻭﻱ . ډﯦﺮ ﺩﺍﺳﯥ ﮐړﻩ ﻭړﻩ ﭼﯥ ﭘﻪ ﯾﻮﻩ ﺗﺎﺭﯾﺨﻲ ﻣﻘﻄﻊ ﮐﯥ
ﺩﺭﻭﻧﺪ ټﻮﻟﻨﯿﺰ ﺩﻭﺩ ﺑﻠﻞ ﺷﻮﯼ ﺩﯼ ﭘﻪ ﺑﻠﻪ ﮐﯥ ﺩ ﺟﺮﻡ ﺗﺮ ﭘﻮﻟﯥ ﭘﻮﺭﯤ ﻧﺎﺳﻢ
ﺑﻠﻞ ﺷﻮﯼ ﺩﯼ .
ﮐﻪ څﻪ ﻫﻢ ﺭﻭﻏﺘﯿﺎﯾﻲ ډګﺮ ﮐﯥ ﺭﺍﻣﻨځ ﺗﻪ ﮐﯧﺪﻭﻧﮑﻮ ﭘﺮﻣﺨﺘګﻮﻧﻮ، ﺍﻭ ﮐﻠﻪ ﻧﺎ
ﮐﻠﻪ ټﻮﻟﻨﯿﺰﻭ ﻧﺎ ﺍﻧډﻭﻟﯿﻮ، ﻭﺧﺖ ﻧﺎﻭﺧﺘﻪ ﺩ ﺩﺭﻣﻠګﺮﻭ ﻣﺴﻠﮑﻲ ﺳﭙﯧڅﻠﺘﯿﺎ
ﻧﻨګﻮﻟﯥ ﺩﻩ، ﺧﻮ ﭘﻪ ټﻮﻟﻪ ﮐﯥ ﻃﺒﻲ ﺍﺧﻼﻕ ﺩ ﻧﻮﺭﻭ ﺍﺧﻼﻗﻲ ﺍﺭﺯښﺘﻮﻧﻮ ﭘﻪ
ﭘﺮﺗﻠﻪ ډﯦﺮ ﻟږ ﺩ ﺗﺎﺭﯾﺨﻲ، ﻓﺮﻫﻨګﻲ، ټﻮﻟﻨﯿﺰﻭ ﺍﻭ ﻧﻮﺭﻭ ﺗﻮﭘﯿﺮﻭﻧﻮ ښﮑﺎﺭ
ﺷﻮﻱ ﺩﻱ .
ﺩ ﻃﺒﻲ ﺍﺧﻼﻗﻮ ﺗﺮ ټﻮﻟﻮ ﺯﻭړ
ﻻﺳﻮﻧﺪ ﺩ ﻟﺮﻏﻮﻧﻲ ﯾﻮﻧﺎﻧﻲ
ﺩﺭﻣﻠګﺮ، ﻫﯧﭙﻮﮐﺮﯦټ، ﻧﻪ
ﺭﺍﭘﺎﺗﯥ ﭘﺎڼﻪ ﺩﻩ .
ﺩﺍ ﭘﺎڼﻪ ﭼﯥ ﻧﻦ ﺩ ﻫﯧﭙﻮﮐﺮﯦﺖ
ﻟﻮړﻩ ﻧﻮﻣﯧږﻱ ﺩ ﯾﻮ ﺷﻤﯧﺮ
ﺍﺧﻼﻗﻲ ﮊﻣﻨﻮ ﻣﺠﻤﻮﻋﻪ ﺩﻩ
ﭼﯥ ﺩﺭﻣﻠګﺮ ﯾﯥ ﭘﻪ ﻟﻮﺳﺘﻠﻮ
ﺳﺮﻩ ﺩ ﯾﻮﻧﺎﻧﻲ ﺧﺪﺍﯼ، ﺍﭘﻮﻟﻮ،
ﭘﻪ ﻧﻮﻡ ﻟﻮړﻩ ﯾﺎﺩﻭﻱ ﭼﯥ
ﯾﻮﺍﺯﯤ ﺩ ﻧﺎﺭﻭﻍ ﺩ ګټﯥ
ﻟﻴﺎﺭﻩ ﺑﻪ ﮐﺎﺭ ﮐﻮﻱ، ﺩ ﻧﺎﺭﻭﻍ
ﺭﺍﺯ ﺑﻪ ﺧﻮﻧﺪﻱ ﺳﺎﺗﻲ، ﺩ
ﺩﺭﻣﻠګﺮۍ ﺩ ﻣﺴﻠﮏ ﭘﺎﻟﻨﻪ ﺑﻪ
ﮐﻮﻱ ﺍﻭ ﻧﻮﺭﯤ ﻭﺭﺗﻪ
ښﯧګڼﯥ .
ﻧږﺩﯤ ﺩﻭﻩ ﻧﯿﻢ ﺯﺭﻩ ﮐﺎﻟﻪ
ﻭﺭﻭﺳﺘﻪ ﻧﻦ ﻫﻢ ﺩ ﻫﯧﭙﻮﮐﺮﯾﺖ ﻟﻮړﻩ ﮐﯥ ﯾﺎﺩﯤ ﺷﻮﯤ ښﯧګڼﯥ ﭘﻪ ﺧﭙﻞ
ځﺎﯼ ﺍﺭﺯښﺖ ﻟﺮﻱ .
ﺧﻮ ﺩ ﺗﯧﺮﯤ ﭘﯧړۍ ﭘﻪ ﺍﻭږﺩﻭ ﮐﯥ ﺩ ﺭﻭﻏﺘﯿﺎﯾﻲ ډګﺮ ﺑﯧﺴﺎﺭﻱ ﭘﺮﻣﺨﺘګ ﻫﺮڅﻪ
ﺑﺪﻝ ﮐړﻱ ﺩﻱ . ﮐﻪ ﻟﻪ ﯾﻮﯤ ﺧﻮﺍ ﺩ ﺭﻭﻏﺘﯿﺎﭘﺎﻟﻨﯥ ﺍﻭ ﺩﺭﻣﻠګﺮۍ ﺣﯿﺮﺍﻧﻮﻧﮑﯥ
ﻭﺩﯤ ﺭﻧځﻮﺭ ﺍﻧﺴﺎﻧﺎﻥ ﻟﻪ ﺑﻞ ﻫﺮ ﻭﺧﺖ ﻧﻪ ډﯦﺮ ﺭﻭﻏﯥ څټﯥ ﺗﻪ ﻫﯿﻠﻪ ﻣﻦ
ﮐړﻱ ﺩﻱ، ﻟﻪ ﺑﻠﯥ ﺧﻮﺍ ﺩ ﻧﻨګﻮﻧﮑﻮ ﺭﻧځﻮﻧﻮ ﻭﺧﺘﻲ ﺗﺸﺨﯿﺺ ﺩﺭﻣﻠګﺮ ﺩ ﻧﻮﻭ
ډﻏﺮﻭ ﺳﺮﻩ ﻣﺦ ﮐړﻱ ﺩﻱ .
ډﺍﮐټﺮﺍﻥ ﺍﻭ ﺭﻭﻏﺘﯿﺎﭘﺎﻻﻥ ﺍﻭﺱ ﺩ ﺗﺎﺭﯾﺦ ﻟﻪ ﻫﺮ ﺗﯿﺮ ﭘړﺍﻭ ﻧﻪ ﻻ ډﯾﺮ ﺩ ﺟﺪﻱ
ﺍﻭ ﮐﻠﮑﻮ ﻧﻨګﻮﻧﻮ ﺳﺮﻩ ﻣﺦ ﺩﻱ . ﺩ ټﻮﻟﻨﯥ ﺍﻭ ﻭګړﻭ ﺗﻮﻗﻌﺎﺕ ﺍﻭ ﻏﻮښﺘﻨﯥ
ﻟﻪ ﻃﺒﯽ ﻧړۍ ﻧﻪ ﻻ ډﯦﺮﯤ ﺷﻮﻱ ﺩﻱ، ﺍﻭ ﺩ ﻧﺎﺭﻭﻏﯿﻮ ﭘﻪ ﺩﺭﻣﻠﻨﻪ ﮐﯥ ﺩ
ډﺍﮐټﺮﺍﻧﻮ ﭘﺎﺗﯥ ﺭﺍﺗﻠﻞ ﻟﻪ ﻫﺮ ﺑﻞ ﻭﺧﺖ ﻧﻪ ډﯾﺮ ﺯړﻭﻧﻪ ﻣﺎﺗﻮﻱ .
ﺧﻮ ﺩ ﻃﺒﻲ ﺍﻭ ﻣﺴﻠﮑﻲ ﻧﻨګﻮﻧﻮ ﺳﺮﻩ ډﻏﺮﯤ ﺩ ﺩﯤ ډګﺮ ﯾﻮﺍځﻨۍ ﺳﺘﻮﻧځﻪ
ﻧﻪ ﺩﻩ . ﻫﻐﻪ څﻪ ﭼﯥ ﻧﻦ ﺳﺒﺎ ﺗﺮ ﺑﻞ ﻫﺮ ﻭﺧﺖ ﻧﻪ ډﯾﺮ ﺍړﯾﻦ ﺑﻠﻞ ﮐﯿږﻱ ﻫﻐﻪ
ﺩ ﻃﺒﯽ ﺍﺧﻼﻗﻮ ﺍﻭ ﭘﺖ ﭘﺎﻟﻨﻪ ﺩﻩ .
ﺩ ﻃﺐ ﺍﻭ ﻃﺒﻲ ﺗﮑﻨﺎﻟﻮﮊۍ ﻭﺩﯤ ﺩ ځﺎﻥ ﺳﺮﻩ ﺩ ﺍﺧﻼﻗﯽ ﺳﺘﻮﻧځﻮ ﺍﻭ ﻧﻨګﻮﻧﻮ
ﯾﻮﻩ ﻧړۍ ﺭﺍﻭړﯤ ﺩﻩ . ﻧﻨﻨﯽ ډﺍﮐټﺮ، ﭘﻪ ځﺎﻧګړﯤ ﺗﻮګﻪ ﭘﺮﻣﺨﺘﻠﻠﻮ ﻫﯿﻮﺍﺩﻭﻧﻮ
ﮐﯥ، ﺩ ﺩﺭﻣﻠﻨﯥ ﺩ ﻫﺮ ګﺎﻡ ﭘﻮﺭﺗﻪ ﮐﻮﻟﻮ ﺳﺮﻩ ﺩﯤ ﺗﻪ ﺍړ ﺩﯼ ﭼﯥ ﺩ ﺧﭙﻠﯥ
ﺩﺭﻣﻠﻨﯥ ﺍﺧﻼﻗﻲ ﺍړﺧﻮﻧﻪ ﻭﺷﻨﻲ.
ﻟﻪ ﺑﻠﯥ ﺧﻮﺍ ﭘﻪ ټﻮﻟﻨﻪ ﮐﯥ ﭘﺮﺍﺧﻮ ﺭﻭﻏﺘﯿﺎﯾﻲ ﻧﺎﺍﻧډﻭﻟﯿﻮ ﺩ ټﻮﻟﯥ ﺍﻧﺴﺎﻧﻲ
ټﻮﻟﻨﯥ ﺍﺧﻼﻗﻲ ﺍﺭﺯښﺘﻮﻧﻪ ﻧﻨګﻮﻟﻲ ﺩﻱ .
ﭘﻪ ﮐﻮﻣﺎ ﺍﻭ ﻧﻪ ﺭﻏﯧﺪﻭﻧﮑﻮ ﺭﻧځﻮﻧﻮ ﭘﺮﺍﺗﻪ ﻣﺮګﻨﻲ ﻧﺎﺭﻭﻏﺎﻧﻮ ﺗﻪ ﺩ ﮊﻭﻧﺪﻱ
ﺳﺎﺗﻮﻧﮑﻮ ﺩﺭﻣﻠﻮ ﻭﺭﮐﻮﻝ ﺍﻭ ﺩﺭﻭﻝ ﭘﻪ ټﻮﻟﻨﻪ ﮐﯥ ځﻮﺭﻭﻧﮑﻲ ﺑﺤﺜﻮﻧﻪ ﭘﯿﻞ
ﮐړﻱ ﺩﻱ .
ﻧﻮﻭ ﻗﺎﻧﻮﻧﻲ ﺍﻭ ټﻮﻟﻨﯿﺰﻭ ﺑﺪﻟﻮﻧﻮﻧﻮ ﺩ ډﺍﮐټﺮ ﺍﻭ ﻧﺎﺭﻭﻍ ﺗﺮ ﻣﻨځ ﺩ ﭘﯧړﯾﻮ ﺯړﻩ
ﺍړﯾﮑﻪ ﭘﻪ ﺑﻨﺴټﻴﺰﻩ ﺗﻮګﻪ ﺑﺪﻟﻪ ﮐړﯤ ﺩﻩ.
ﺍﻭﺱ ﺩﺍ ﺍړﯾﮑﻪ ﺩ ﻻﺭښﻮﺩ ﺍﻭ
ﻻﺭﻭﻱ ﻧﻪ ﺩﻩ، ﺩ ﺧﺪﻣﺎﺗﻮ ﺩ
ﻋﺮﺿﻪ ﮐﻮﻭﻧﮑﻲ، ﺍﻭ ﻣﺸﺘﺮﻱ
ﺩﻩ. ﺍﻭﺱ ډﺍﮐټﺮ ﭘﻪ ﻧﺎﺭﻭﻍ
ﺑﺎﻧﺪﯤ ﺩ ﺧﭙﻠﯥ ﺧﻮښﯥ
ﺩﺭﻣﻠﻨﻪ ﻧﺸﻲ ﺗﭙﻠﯽ، ﺑﻠﮑﯥ
ﻣﺸﻮﺭﻩ ﻭﺭﮐﻮﻱ .
ﺩ ﺩﺍﺳﯥ ﻟﺴګﻮﻧﻮ ﺍﺧﻼﻗﻲ
ﺳﺘﻮﻧﺰﻭ ﺭﺍﻣﺨﯥ ﺗﻪ ﮐﯧﺪﻟﻮ ﻟﻪ
ﯾﻮﯤ ﻣﺨﯥ ﺩ ﺍﺧﻼﻗﻮ ﻣﺎﻧﺎ ﺑﺪﻟﻪ
ﮐړﯤ ﺩﻩ . ﺩﺭﻣﻠګﺮ ﺍﻭ ﻓﻠﺴﻔﻪ
ﭘﻮﻫﺎﻥ ﻟﻪ ﻫﻤﺪﯤ ﺍﻣﻠﻪ ﻟﻪ
ﺑﯧﺴﺎﺭﻭ ﻣﺴﻠﮑﻲ ﺭﯾړﻭ ﺳﺮﻩ
ﻣﺦ ﺩﻱ . ﺧﻮ ﻟﻪ ﺩﯤ ﺭﺑړﻭ
ﺳﺮﻩ ﺳﺮﻩ ﯾﻮ ﺷﻤﯧﺮ ﻓﻠﺴﻔﻪ
ﭘﻮﻫﺎﻧﻮ ﻫڅﻪ ﮐړﯤ ﺩﻩ ﭼﯥ ځﯿﻨﯥ ﺑﻨﺴټﯿﺰﯤ ﻻﺭښﻮﻧﯥ ﺭﺍﻭﭘﯧﮋﻧﻲ ﭼﯥ ﺩ
ﺩﺭﻣﻠګﺮ ﻣﺴﻠﮑﻲ ﮐړﻩ ﻭړﻩ ﻟﻪ ﺍﺧﻼﻗﻲ ﭘﻠﻮﻩ ﻭﺗﻠﻲ .
ﻫﻐﻪ څﻪ ﭼﯥ ﭘﻪ ټﻮﻟﻪ ﻧړۍ ﮐﯥ ﺩ ډﯾﺮﻭ ﻃﺒﻲ ﺑﻨﺴټﻮﻧﻮ ﻟﺨﻮﺍ ﻧﻪ ﺩ ﭘﺮﺍﺥ
ﺑﺮﯾﺪﻩ ﺍﺧﻼﻗﻲ ﺍﺭﻭﻧﻮ ﭘﻪ ﺗﻮګﻪ ﻣﻨﻞ ﺷﻮﻱ ﺩﻱ ﻫﻐﻪ ﺩ ﺑﯿﻮﺷﻤﭗ ﺍﻭ
ﭼﺎﯾﻠﺪﺭﯾﺲ ‌ Beauchamp&Childress ﻟﻪ ﺍړﺧﻪ ﺭﺍﭘﯿﮋﻧﺪﻝ ﺷﻮﻱ ﺩ
ﻃﺒﻲ ﺍﺧﻼﻗﻮ څﻠﻮﺭ ﻻﻧﺪﯤ ﺑﻨﺴټﯿﺰ ﺍړﻭﻧﻪ ﺩﻱ:
۱ -ځﺎﻧﻮﺍﮐﻲ Autonomy
۲ - ﺑﺮﺍﺑﺮﻱ Justice
۳ - ښﻪ ﮐﻮﻝ Beneficence
۴ - ﺯﯾﺎﻥ ﻧﻪ ﺭﺳﻮﻝ Non-maleficence
ﺩﺍ څﻠﻮﺭ ﺍﺭﻭﻧﻪ ، ﮐﻪ څﻪ ﻫﻢ ﺩ ځﻨﯥ څﯿړﻭﻧﮑﻮ ﻟﺨﻮﺍ ﻧﻪ ډﯾﺮ ﺳﺎﺩﻩ ﺍﻭ ﺗﻮﺭ ﺍﻭ
ﺳﭙﯿﻦ ﺑﻠﻞ ﺷﻮﻱ ﺩﻱ ﺧﻮ ﭘﻪ ټﻮﻟﻪ ﮐﯥ ډﯾﺮ ﭘﺮﺍﺥ ﺑﺮﯾﺪﻩ ،ﺍﻭ ﺩ ﺑﯿﻼﺑﯿﻠﻮ
ﮐﻠﺘﻮﺭﻱ ﺍﻭ ﺩﯾﻨﻲ ﭼﺎﭘﯿﺮﭘﺎﻟﻮﻧﻮ ﺳﺮﻩ ﺳﻤﯽ ﺧﻮﺭﻱ . ﺩﻟﺘﻪ ﻫﺮ ﯾﻮ ﺍﺭ ﭘﻪ ﻟﻨډﻭ
ﺑﺎﻧﺪﯤ ﺳﭙړﻭ .
ځﺎﻧﻮﺍﮐﻲ ﭘﻪ ﺩﯤ ﻣﺎﻧﺎ ﺩﻩ ﭼﯥ ﻧﺎﺭﻭﻍ ﺗﻪ ﺑﺎﯾﺪ ﺩ ﺧﭙﻠﯥ ﻧﺎﺭﻭﻏۍ ﭘﻪ ﺩﺭﻣﻠﻨﻪ
ﺍﻭ ﺳﻤﺒﺎﻟﻮﻟﻮ ﮐﯥ ﭘﻮﺭﻩ ﻭﺍﮎ ﻭﺭﮐړﻝ ﺷﻲ. ﺩ ﻧﺎﺭﻭﻍ ﻫﯿﻠﻮ ﺍﻭ ﻏﻮښﺘﻨﻮ ﺗﻪ
ﺩﺭﻧﺎﻭﯼ ﻭﺷﻲ، ﺍﻭ ﺩﯤ ﺗﻪ ﻭﻫڅﻮﻝ ﺷﻲ ﭼﯥ ﺩ ﺧﭙﻠﯥ ﻧﺎﺭﻭﻏۍ ﭘﻪ ﺩﺭﻣﻠﻨﻪ
ﮐﯥ ﻣﻨځﻨۍ ﻭﻧډﻩ ﻭﻟﺮﻱ . ﭘﻪ ﺧﭙﻠﻪ ﻧﺎﺭﻭﻍ ﺗﻪ ﺑﺎﯾﺪ ﺩ ﻧﺎﺭﻭﻏۍ ﭘﻪ ﺍړﻩ ﺍﻭ ﺩ
ﻧﺎﺭﻭﻏۍ ﺩ ﺗﺸﺨﯿﺺ ﺍﻭ ﺩﺭﻣﻠﻨﯥ ﺩ ﭘﺎﯾﻠﻮ ﭘﻪ ﺑﺎﺏ ﭘﻮﺭﻩ ﻣﺎﻟﻮﻣﺎﺕ ﻭﺭﮐړﻝ
ﺷﻲ، ټﻮﻟﯥ ﻣﺜﺒﺘﯥ ﺍﻭ ﻣﻨﻔﻲ ﭘﺎﯾﻠﯥ ﻭﺭﭘﻪ ډﺍګﻪ ﺷﻲ، ﺍﻭ ﻭﺭﻭﺳﺘۍ ﻓﯿﺼﻠﻪ
ﻧﺎﺭﻭﻍ ﺗﻪ ﭘﺮﯾښﻮﺩﻝ ﺷﻲ .
ﭘﻪ ﺧﺘﯿځﻮ ﻫﯿﻮﺍﺩﻭﻧﻮ ﮐﯥ ﺩ ﻃﺒﻲ ﮐړﯾﻮ ﺗﺮ ﻣﻨځ ﯾﻮ ﻭﺭﺍﻥ ﺩﻭﺩ ﺩﺍ ﺩﯼ ﭼﯥ
ﻧﺎﺭﻭﻍ ډﯦﺮﯼ ﻭﺧﺖ ﻭﺭﻭﺳﺘﯽ ﺳړﯼ ﻭﻱ ﭼﯥ ﺩ ﺧﭙﻠﯥ ﻧﺎﺭﻭﻏۍ ﻧﻪ ﺧﺒﺮﯾږﻱ .
ﺩ ﻭﮊﻭﻧﮑﻮ ﻧﺎﺭﻭﻏﯿﻮ ﻟﺮﻭﻧﮑﻲ ﺗﻪ ﻫﯿڅ ﮐﻠﻪ ﺩ ﺗﺸﺨﯿﺺ، ﺩﺭﻣﻠﻨﯥ ﺍﻭ ﺩ
ﻧﺎﺭﻭﻏۍ ﺩ ﭘﺎﯾﻠﯥ ﭘﻪ ﺍړﻩ ﻧﻪ ﻭﯾﻞ ﮐﯿږﻱ. ﺩﺍ ﻫﻐﻪ څﻪ ﺩﻱ ﭼﯥ ﺩ ﻃﺒﻲ
ﺍﺧﻼﻗﻮ ﺩ ﻟﻮﻣړﻧﻲ ﺁﺭ ، ﯾﺎﻧﯥ ځﺎﻧﻮﺍﮐۍ ﺳﺮﻩ ﭘﻪ ﺗﻮﭘﯿﺮ ﮐﯥ ﺩﻩ.
ﭘﻪ ﻃﺐ ﮐﯥ ﺑﺮﺍﺑﺮﻱ ﭘﻪ ﺩﯤ ﻣﺎﻧﺎ ﺩﻩ ﭼﯥ ﺩﺭﻣﻠګﺮ ﺗﻪ ﭘﻪ ﮐﺎﺭ ﺩﻩ ﭘﻪ ﺩﺭﻣﻠﻨﻪ
ﺍﻭ ﺩ ﺭﻭﻏﺘﯿﺎﯾﯥ ﺍﺳﺎﻧﺘﯿﺎﻭ ﭘﻪ ﻭﯾﺶ ﮐﯥ ﻟﻪ ﻣﻨﺎﺳﺐ ﭼﻠﻨﺪ ﺍﻭ ﺍﻧﺼﺎﻑ ﻧﻪ ﮐﺎﺭ
ﻭﺍﺧﻠﻲ . ﮐﻪ ﭼﯧﺮﯤ ﯾﻮ ډﺍﮐټﺮ ﺩ ﺗﻮﮐﻢ، ﺭﻧګ، ﮊﺑﯥ، ﻫﯧﻮﺍﺩ،ﺷﺨﺼﯽ ﺳﻠﯿﻘﯥ
،ﺟﻨﺲ ﺍﻭ ﺟﻨﺴﻲ ﺍﺧﻼﻗﻮ ﭘﻪ ﺑﻨﺴټ ﻟﻪ ﻧﻮﺭﻭ ښﻪ ﯾﺎ ﺑﺪﻩ ﺩﺭﻣﻠﻨﻪ ﻭﮐړﻱ ﻧﻮ
ﺩ ﺑﺮﺍﺑﺮۍ ﺁﺭ ﺑﻪ ﯾﯥ ﺗﺮ ﭘښﻮ ﻻﻧﺪﯤ ﮐړﯼ ﻭﻱ . ﺩ ﺩﯤ ﺍﺭ ﭘﺎﻡ ﮐﯥ ﻧﯿﻮﻝ
څﻮﻣﺮﻩ ﭼﯥ ډﺍﮐټﺮﺍﻧﻮ ﺗﻪ ﺍړﯾﻨﻪ ﺩﻩ ﻫﻤﺪﺍﺳﯥ ﺩ ﯾﻮ ﻫﯿﻮﺍﺩ ﺩ ﺭﻭﻏﺘﯿﺎﯾﻲ
څﺎﻧګﻮ ﭼﺎﺭﻭﺍﮐﻮ ﺗﻪ ﻫﻢ ﻫﺮﻭ ﻣﺮﻭ ﺩﻩ . ﻫﺮﻭ ﻣﺮﻭ ﺩﺍ ﺩﻩ ﭼﯥ ﭼﺎﺭﻭﺍﮐﻲ ﺩ
ﻫﯿﻮﺍﺩ ﺑﯿﻼﺑﯿﻠﯥ ﺳﯿﻤﯥ ﺩ ﺭﻭﻏﺘﯿﺎﯾﻲ ﺍﺳﺎﻧﺘﯿﺎﻭﻭ ﺩ ﻭﯾﺶ ﻟﻪ ﭘﻠﻮﻩ ﭘﻪ ﻣﻮﺭ ﺍﻭ
ﻣﯿﺮﻩ ﻭﻧﻪ ﻭﯾﺸﻲ .
ډﺍﮐټﺮ ﻟﻪ ﺍﺧﻼﻗﯥ ﭘﻠﻮﻩ ﭘﻪ ﺩﯤ ګﻤﺎﺭﻟﯽ ﺩﯼ ﭼﯥ ﺩ ﺧﭙﻞ ﻧﺎﺭﻭﻍ ﺩ ﺭﻭﻏﺘﯿﺎ
ﺍﻭ ښﯧګڼﯥ ﻟﭙﺎﺭﻩ ﮐﺎﺭ ﻭﮐﻮﻱ ﺍﻭ ﻧﺎﺭﻭﻍ ﺗﻪ ګټﻪ ﻭﺭﺳﻮﻱ . ﮐﯿﺪﺍﯼ ﺷﻲ
ﺩﺍ ﮐﺎﺭ ﮐﻠﻪ ﮐﻠﻪ ﺩ ﻧﺎﺭﻭﻍ ﺍﻭ ﺩ ﺧﭙﻠﻮﺍﻧﻮ ﺩ ﻏﻮښﺘﻨﻮ ﺍﻭ ﺍﻧګﯿﺮﻧﻮ ﺳﺮﻩ ﭘﻪ
ټﮑﺮ ﮐﯥ ﻭﻱ . ﺩﻟﺘﻪ ﻧﻮ ﺑﯿﺎ ډﺍﮐټﺮ ﺗﻪ ﭘﻪ ﮐﺎﺭ ﺩﻩ ﭼﯥ ﻟﻪ ﺧﭙﻞ ټﻮﻟﻨﯿﺰ
ﻣﻬﺎﺭﺕ ﻧﻪ ﮐﺎﺭ ﻭﺍﺧﻠﻲ ﺍﻭ ﻫﻐﻪ څﻪ ﻭﮐﻮﻱ ﭼﯥ ﻧﺎﺭﻭﻍ ﺗﻪ ﭘﻪ ګټﻪ ﻭﻱ.
ﺩ ﻃﺒﻲ ﺍﺧﻼﻗﻮ ﺩﺍ ﻭﺭﻭﺳﺘﻲ ﺍﺭﻭﻧﻪ ، ښﻪ ﮐﻮﻝ ﺍﻭ ﺯﯾﺎﻥ ﻧﻪ ﺭﺳﻮﻝ، ﭘﻪ
ﺍﺻﻞ ﮐﯥ ﺩ ﯾﻮ ډﯦﺮ ﻧﺮﻱ ﺍﻧډﻭﻝ ﺳﺎﺗﻠﻮ ﺗﻪ ﻭﺍﯾﻲ . ډﺍﮐټﺮ ﺑﺎﻧﺪﻱ ﻧﻪ ﯾﻮﺍﺯﻱ
ﺩﺍ ﻻﺯﻣﻪ ﺩﻩ ﭼﯥ ﺧﭙﻞ ﻧﺎﺭﻭﻍ ﺗﻪ ښﻪ ﻭﺭﺳﻮﻱ ﺑﻠﮑﯥ ﺩ ﺯﯾﺎﻥ ﺭﺳﻮﻟﻮ ﻧﻪ ﺗﺮ
ﻭﺭﻭﺳﺘﻲ ﺑﺮﯾﺪﻩ ﻣﺨﻨﯿﻮﯼ ﻭﮐﻮﻱ . ډﯾﺮﯤ ﺩﺍﺳﯥ ﻧﺎﺭﻭﻏۍ ﺷﺘﻪ ﭼﯥ ﺩﺭﻣﻠﻨﻪ
ﯾﯥ ﺩ ﺍﻧﺴﺎﻥ ﺩ ﺭﻭﻏﺘﯿﺎ ﯾﻮ ﺑﻞ ﺍړﺥ ﺗﻪ ﻧﻪ ﺭﻏﯿﺪﻭﻧﮑﯽ ﺯﯾﺎﻥ ﺭﺳﻮﻟﯽ ﺷﻲ .
ﭘﻪ ﺩﺍﺳﯥ ځﺎﯾﻮﻧﻮ ﮐﯥ ﺑﺎﯾﺪ ډﺍﮐټﺮ ﺩ ﺩﯤ ﺩﻭﺍړﻭ ﺁﺭﻭﻧﻮ ﭘﺎﻡ ﮐﯥ ﻧﯿﻮﻟﻮ ﺗﻪ
ﮊﻭﺭﻩ ﭘﺎﻣﻠﺮﻧﻪ ﻭﮐړﻱ .
ډﯦﺮﯤ ﺩﺍﺳﯥ ﺭﻭﻏﺘﯿﺎﯾﻲ ﺍﺧﻼﻗﻲ ﺭﺑړﯤ ﺷﺘﻪ ﭼﯥ ﺩ ﭘﻮﺭﺗﻪ څﻠﻮﺭﻭ ﺁﺭﻭﻧﻮ
ﺗﻔﺼﯿﻠﻲ ﺳﭙړﻝ ﯾﯥ ﺍﻭﺍﺭﻭﻟﯽ ﺷﻲ. ﺧﻮ ﺗﻤﻪ ﺩﻩ ﭼﯥ ﺩ ﻃﺐ ﭘﺮﻣﺨﺘګ ﺩ ځﺎﻧﻪ
ﺳﺮﻩ ﻧﻮﺭﯤ ﺍﯾښﻨﺪﻩ ﺭﺑړﯤ ﻫﻢ ﺭﺍﻭړﻱ، ﭼﯥ ﻓﻠﺴﻔﻪ ﭘﻮﻫﺎﻥ ﺑﻪ ﻭﺯګﺎﺭۍ
ﺗﻪ ﭘﺮﯦﻨږﺩﻱ .
ﺍﻣﺮﻳﮑﺎﻳﻲ ځﻮﺍﮐﻮﻧﻪ ﻭﺍﻳﻲ ﺩ ﻃﺎﻟﺒﺎﻧﻮ ﻟﻪ ﻣﻨګﻮﻟﻮ ﻳﯥ ﻳﻮ ﺍﻣﺮﻳﮑﺎﻳﯽ ډﺍﮐټﺮ
ﮊﻏﻮﺭﻟﯽ
