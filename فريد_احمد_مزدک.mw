'''فرید احمد مزدک''' د فقیر محمد زوی دی . دی د [[ډاکتر نجیب الله]] د واکمنۍ پر مهال [[د وطن ګوند]] دمرستیال ریس  او د سیاسي بیرو غړی و.دی هم د خلق ، پرچم په پیر کې د کيڼ اړخو مارکسيسټ پاله پرچمي ډلې کمونيسټ غړی دی . د ده ټوله کورنۍ د ببرک کارمل د حکومت څخه نيولې تر نجيب الله پورې په سياسي ، پوځي او ټولنيزو چارو کې ښکېله وه او وروڼه ېې هم د کمونيسټي بيرو غړي و چې د  نورو وروڼو نومونه ېې د یار محمد یار، رفیع اله ، فردین ، فولاد او بنیاد په نوم ياد شوي. 
==زده کړې==
==دندې==
==سیاسي لوری==
==په کودتاه کې لاس==
فرید احمد مزدک د ډاکتر نجیب الله په حکومت کې یو لوړ پوړی ګوندي چارواکی ، د [[وطن ګوند]] مرستیال د ۱۳۷۱ لمریز کال په وري میاشت کې له خپلو نورو ګڼ شمېر ګوندي ، حکومتي او پوځی چارواکیو سره یو څای د سولې پلان پرضد راپورته شو او د ډاکتر نجیب الله د حکومت پرضد يې کودتاه وکړه . ده په دغه کودتاه کې کارنده برخه درلوده . د ډاکتر نجیب الله په حکومت کې د نورو هغو لوړپوړيو چارواکيو ، چې د [[ملګري ملتونه|ملګرو ملتو]] د سولې پلان د شنډولو لپاره راپورته شول او پر کودتاه يې لاس پورې کړل ، نومونه دا دي : د وطن ګوند د مرکزي ګومېټې د سیاسی بیرو غړی [[محمود بریالی]] ، د وطن ګوند د مرکزي کومېټې د سیاسی بیرو غړی [[نجم الدین کاویاني]] ، د بهرنیو چارو وزیر [[عبدالوکیل]] ، د دفاع وزیر مرستیال او د [[کابل]] ګارنیزون بولندوی ستر جنرال [[محمد نبي عظیمي]] ، د ۵۳ فرقې بولندوی برید جنرال [[عبدالرشید دوستم]] ، جنرال [[عبدالحق علومي]] ( اوس مړ شوی دی ) تورن جنرال [[محمد عزیز حساس]] ، جنرال [[اصف دلاور]] ، د ځانګړي ګارد بولندوی جنرال [[سید اعظم سید]] ، جنرال [[امیر محمد]] ، د دولتي امنیت وزارت مرستیالان جنرال [[یار محمد]] او جنرال [[باقر فرین]] ، د وطن ګوند د مرکزی کومېټې غړی [[شفیق الله توده يي]] ، ډاکتر [[ضمیر]] ، [[انجنیر نعمت]]، [[ادینه سنګین]] او ځینې نور . دوی د ۱۳۷۱ ( ۱۹۹۲ ز ) کال د وري په میاشت کې د ډاکتر نجیب د حکومت پرضد کودتاه ترسره کړه او د ملګرو ملتو د سولې پروګرام يې ناکام کړ .
==له کودتاه وروسته حالت==
د ډاکتر نجیب الله او د سولې پروګرام پرضد کودتاه په پایله کې [[د نظار شورا]] واک و ځواک ته ورسېده . جهادي مشران د دې پر ځای چې په [[هېواد]] کې کورنۍ جګړې ته پایټکی کېږدي ، خپلمنځي اختلافات لرې کړي او په غمځپلي افغانستان کې د سولې لپاره هلې ځلې وکړي ، دوی په خپلو منځو کې د واک و ځواک پر سر په جګړو لاس پورې کړ . د هېواد په بېلابېلو برخو کې جګړې روانې وې ، هر تنظیم هڅه کوله چې د خپل اغېز ساحه پراخه کړي . د هېواد په [[پلازمېنه]] کابل کې د په لسګونو زرو بې ګناه افغانانو وینې وبهېدې . ښځې کونډې ، ماشومان یتیمان او سپین ږیري په بې رحمۍ سره د ټوپکونو ، ماشینګڼو او د توپونو ګولیو خوراک شول . د خلکو په ناموس تېری وشو . ژبنيو تعصبونو ته لمن ووهل شوه ، د پښتو او پښتون په نامه د خلکو پر سرونو مېخونه ووهل شول ، حکومتي ، د خلکو شتمنۍ او شته لوټ او تالا شوې ، داسې یو جهالت او توره دوره راغله ، چې ټوله [[نړیواله ټولنه]] ورته حیرانه پاتې شوه . جهادي مشرانو د ځینو بهرنیو هېوادو لکه [[ایران]] ، [[پاکستان]] ، [[اوزبکستان]] ، [[تاجکستان]] او [[روسیه|روسیې]] په لارښوونه د خپل ولس تباه کولو او خپل هېواد لا ورانولو ته ملاوې ټینګې وتړلې . په افغانستان کې د دغې تورې دورې د راتګ یو تر ټولو ډېر مسوول کس هم فرید احمد مزدک دی .  

==اخځونه==
# http://www.mashal.org/content.php?c=fauti&id=00028
# http://www.youtube.com/watch?v=MN5BcKT1HV0&feature=share


[[وېشنيزه:د وطن ګوند غړي]]
