'''محمد معصوم ستانکزی''' (معسوم ستانکزی) [[ملي امنیت|د افغانستان د ملي امنیت]] سرپرست ریس او پخوانی دفاع وزیر دی. نوموړی په [[جلال آباد]] ښار کې د ملي امنیت د ځانګړی قطعه له لوري په یولړ عملیاتو کې د زوې کورنۍ د څلورو غړو (ورونو) له وژل کیدو وروسته خپله دنده پریښوده.
{{دولتي چارواکۍ
| نوم              =  معصوم ستانکزی
| افتخاري سرليک  =
| انځور         = Mohammad_Masoom_Stanekzai.jpg
| ټول           = 
| څرګندونه       =  
| لقب      = د [[ملي امنیت]] پخوانی ری.
|د زېږون نېټه    = ۱۹۵۸
| زېږون ځای=  [[محمد آغه ولسوالۍ]]، [[لوګر ولایت]]، [[افغانستان]]
| د مړينې نېټه= 
| وفات ځای   =
|د مړینې لامل=
|تابعیت= افغانستان
| خدمت کلونه = 
|قتل=
|د اولادو شمېر=
|هديره=
| دنده= د ملي امنیت ریس
| مخکينی= 
|ځایناستی= [[مسعود اندرابی]]
| د دندې پیل= ۱۸ ثور ۱۳۹۵
| د دندې پای = ۱۴سنبله ۱۳۹۸ 
| دنده١ = دفاع وزیر
| د دندې پیل١ = ۳ جوزا ۱۳۹۴
| د دندې پای١=۱۸ ثور ۱۳۹۵
| دنده٢ = د مخابراتو او معلوماتي ټکنالوژي وزیر
| د دندې پیل٢ = 
| د دندې پای٢ =  
| دنده٣ = 
| د دندې پیل٣ =
| د دندې پای٣ = 
| دنده۴=
| د دندې پیل۴= 
| د دندې پای۴ =
| جايزې       =
| وېبپاڼه      = 
}}

== پیژندنه ==
محمد معصوم ستانکزی ''([[انگرېزي ژبه|په انگرېزي]]: Mohammad Masoom Stanekzai)''  د محمود خان ستانکزی زوی دی چی په کال 1958 زیږیز کی د افغانستان په سویل ختیځ ولایت لوگر کی نړی ته سترگی غړولی.
== زدکړی ==
لومړنۍ زده کړې يې د مغل خیلو په ښوونځی کې او دويمې زده کړې يې د محمد آغی په عالي ليسه کي بشپړی کړی. ښاغلي ستانکزی د خپلو لوړو زده کړو پيل د کابل مخابرات انستیوت د مایکرو ویف په څانگه کې کړی،او د انستیتوت له فارغیدو وروسته يې د ليسانس بشپړه دوره د مخابري په برخه کي حربی پوهنتون کې سر ته رسولې. د ليسانس له دوری وروسته يې خپله لومړنۍ ماسټري د مدیریت او اداری علوموڅانگه کي د پریستون پوهنتون کې بشپړه کړې، نوموړي خپله دويمه ماسټري یی (د اوږد محاله پرمختگ او رغونی فلسفی انجینری) کې د برطانیا په کامبریج پوهنتون کې سر ته رسولې 
همدا راز ښاغلی ستانکزی په ۲۰۰۸ کال کی د امریکا متحده ایالاتو د سولي انستیتوت سره تحقیقی کار کړی دی، چی ددی تحقیق تمرکز په افغانستان کی د امنیت، بیا رغونی او ملی روغې جوړې په هکله ووُ.
== کاری شالید ==
ښاغلي ستانکزۍ په بیلابیلو لو‌‌‌‌‌‌ړپوړو دولتی او غیر دولتی ادارو کی رسمي دندې ترسره کړي. ښاغلي ستانکزی د حربی پوهنتون له فراغت وروسته د افغانستان ملی پوځ سره یوځای شو ،او تر ۱۳۷۴ ل کال پوری د هیواد بیلابیلو برخو کی د افغانستان د خپلواکی او ارضی تمامیت نه دفاع کړی. نوموړي د ملي دفاع وزارت د تشکیلاتو او اوپراسیون ریاستونو په چوکاټ کی، د غنډ قوماندان او د فرقې د معاون په توگه دنده ترسره کړې ده. ښاغلی ستانکزی په ۱۳۷۴ ل کال کی په داسی حال کي چی د قرغی فرقه مرستیال قوماندان او د دگروال نظامی رتبي خاوند وُ ،د رژیم د بدلیدو له امله پوځ پریښودو ته اړ شو، او له هغه نه وروسته د مهمو دندو لړليک يې په لاندی ډول دی ː
• ۲۰۰۰ - ۲۰۰۲ زېږديز کال په ترڅ کی د افغانستان د بیارغونې او انرژی سمپا د موسسي (اریا) عمومی ریس 
• ۲۰۰۲ -۲۰۰۴ زېږديز کال په ترڅ کی د مخابراتو او معلوماتی تکنالوژی وزیر
• ۲۰۰۴ -۲۰۰۶ زېږدیز کال په ترڅ کی د ولسمشر امنیتی سلاکار وزیر او د وسلي ټولولو (دی دی آر) د پروسی مشر
• ۲۰۰۶ -۲۰۱۰ زېږديز کال په ترڅ کی د ولسمشر امنیتی سلاکار وزیر او د ملکی کولو او بیارغونی د پروسي (ډایاک) مشر
• ۲۰۱۰ - ۲۰۱۵ زېږديز کال په ترڅ کی د ولسمشر د کورنیو چارو امنیتی سلاکار او د سولي عالی شورای د دارالانشا ریس
• ۲۰۱۵-۲۰۱۶ زېږديز کال په ترڅ کی د افغانستان د دفاع وزارت سرپرست او د سولي چارو کی د ولسمشر ځانگری استازي
== لاسته راوړنی ==
ښاغلی ستانکزی د پوځی چارو برسیره ، د مخابرات، بشری مرستي رسوني، تولنیز پراختیا، د تجدید وړ انرژی اود دولت داری د ډیزاین او مدیریت په برخه کی د پنځه ویشت کالو د تجربي خاوند دی. په مخابراتو او معلوماتی تکنالوژی وزارت کی ښاغلی ستانکزی د تکنالوژی له پلوه د یو غښتلی افغانستان بنسټ کیښود، چی په دی وخت کی د بیلابیلو مخابراتی شرکتونو د فعالیت د پیلیدو برسیره د افغانستان ملی مخابراتی شرکت (افغان تیلی کام) بنسټ کیښودل شوُ. ښاغلی ستانکزی د مخابرات په برخو کی د نوری فایبر د شبکی د پلان بنسټ ایښودونکی بلل کیږی اود لومړی ځل لپاره د افغانستان په تاریخ کی خلکو ته دا زمینه برابره کړه چی تر څو د انترنت په واسطه تول نړی سره اړیکی تینگې کړی.
ښاغلی ستانکزی د خصوصی امنیتی شرکتونو د عملیاتی چارو قانون طراح بلل کیږی، چی د خصوصی امنیتی شرکتونو صلاحیت، عملیات او د قدرت محدوده په کی ټاکل شوی ده. 
ښاغلي ستانکزي په ۱۳۸۷ لمریز کال کې د امریکا د سولې په انستیتیوت(USIP) کې، د شپږو میاشتو لپاره، د سر محقق په توگه د سولې او امنیت په برخه کې علمي څیړني ترسره کړي دي او د بیلابیلو موضوعاتو لکه امنیت، پرمختگ او سولې په هکله یې لیکنې او مقالې چاپ او خپرې شوي دي او برسیره په دی ښاغلی ستانکزی د افغانستان د بشری حقونو د خپلواک کمیسون سره هم کار کړی.
په ملی دفاع وزارت کی ښاغلی ستانکزی ښی لاسته راوړنی درلودی، چی د مسلح مخالفینو ډيري عملیاتونه ناکام او د مهم او ستراتیژیکو مناطقو د سقوط مخه ونیوله ، ښاغلی ستانکزی د خپل وزارت په موډه کی د افغانستان د نوی هوایی ځواک بنسټ کیښود او برسیره په دی چی افغان هوایی ځواک د مختلفو هلی کوپترو ، جنگی جیټونو سره مجهز کړل ، لومړی ځل افغان ملی پوځ د بی پیلوټو الوتکو سره مجهز شول. ښاغلی ستانکزی په دی ډیره لنډه موده کی د افغانستان هوایی ځواکونو د تنظیم او نوی وسایل د مجهز کولو ورسته د یوه پرتمینه مراسمو په ترڅ کی د افغان هوایی ځواک وړتیاوی افغان ولسمشر او ملت ته وړاندی کړی.
ښاغلی ستانکزی د ۲۰۱۶ م کال د می میاشتی په پنځمه د افغانستان ولسمشر لخوا د ملی امنیت اداري د عمومی ریس او د ولسمشرد سلاکاروزیر په توگه وتاکل شو
