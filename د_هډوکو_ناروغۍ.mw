دهډوکو مريضي (استيؤپروز ):Osteoporosis

دي مريضي ته په انګليسي استيؤپروز او دخلګوپه ژبه دهډوکو ويلي کيدل يا کمزوري ورته وايي .داستيوپروز مريضي دانسان دوجود تول هډوکي تر تآثير لاندي راولي.دامريضي  دپاخه عمر لرونکو انسانوکي زياته ليدل کيږي چه خصوصا په ښځوکي %80 او نارينو کي %20 فيصده ليدل کيږي .ديو سروي له مخي پدي مريضي اخته کسانو شميره په  امريکا کي تقريبآ لس ميلونوته رسيږي .ددي مريضي هم تداوي سته او هم يي مخنيوي کيږي خو څرنګه چه دامريضي په کراره کراره او دوخت تيريدوسره په انسا ن کي  پیداکيږي نو تداوي يي هم لږڅه وخت نسي اوپه تددرجي ډول جوړيږي  لږ حوصله پکارده.


دهډوکو جوړښت دسفنج په شکل له عضوي ,غير غضوي موادو او حجروچخه جوړشوي دي غيرغضوي مواد يي لکه کلسيم ,فاسفور....او حجري يي لکه اوستيوبلاست,اوستيوکلاست,کوندروسيت,اوستيوسيت اوداسي نور دي خو ددي حجرو چخه بعضي حجری دزاړه هډوکي په له منځه وړلوکي او بعضي حجري بيا دنوي هډوکي په جوړولو کي مسؤليت لري خو کله چه ددوي ترمنځ دغه منظم ميکانيزم دمنځه ولاړشي دهډوکو مريضي منځته راځي پدي معني چه هغه حجري چه دزا ړه هډوکودمنځه وړلو دنده لري خپل فعاليت ته دوام ورکوي خو  هغه حجري چه دنوي هډوکو دجوړلودنده لري فعاليت يي ولاړ وي نو پدي وخت کي  هډوکی کمزوري کيږي کوچني کيږي مگر غټږي نه اوتوجه بايد ډيره وکي چه ډيردرانه کارونه او  مشکل حرکتونه ونه کي ځکه پدي مريضي اخته کس هډوکي په ډيره اساني سره ماتيږي اوبيا يي جوړيدل په ډيرتکليف کيږي. 

بله خبره داده چه کلسيم دهډوکي په جوړښت ډير مهم رول لري خو تر پنځه ديرش 35 کلني ورسته کلسيم په وجود کی په زياته اندازه مصرف اودوجوچخه وځي نو  په هم هغه اندازه کلسيم لرونکي مواد باید زيات وخوړل شي ترڅو دوجودڅخه وتلي کلسيم او وجودته دخل شوي کلسيم په توازن کي سره راشي.دمريضي شدت والي درجه مريض تر مريضه فرق کوي په بعضوکي شديده وي خو په بعضوکي بيا سپکه وي.
دامريضي دسن سال له نګاه په ښځو کي یی احتمال داسي شکل وي 
چه عمر 50 او 60 کاله ترمنځ وي احتمال %40-50
چه عمريي 60او 70 ترمنځ وي احتمال %70
چه عمر يي تر 70کاله لوړوي احتمال %85-95 دي .

== داستيؤ پروز مريضي عاملونه ياسببونه:
 ==
--سن او سال چه تر 65 کلني پورته سي.
--ارثي يا جنتيک.
--دکلسيم کموالي.
--د وټامين ډي کموالي.
--سگريت څکول.
--الکول استعمالول
--ډنگر والي چه دوجود وزن تر 56 کليوګرامه کم وي.
-- غير منظم غذايي خوا ړه.
--روماتيزم مريضي
--داوږده وخت لپاره ګلوکوکورتيکويددواګاني استعمالول.,..
-- دچاو زیات چښل هم کله کله دپښتورګودلاری کلسیم دوجود څخه باسی.

== دمريضي نښي نښاني: ==

--دوږو درد 
--دستون فقرات او  ملادرد.
--دهډو درد.
--دخوب خرابوالي.
--بي اشتهايي.
--خستګي او دستړيا حس.
--دخلګوسره په اجتماعي اړيکوو کي کموالي .
--په روحی دول دمرګ بيره ورسره.

داپورته هغه نښي نښاني دي  چه اکثره وخت ددغه مريضي سره ملګري وي.
دمريضي تشخيص ډاکتر له خوا د ځنيو معايناتو په واسطه ايښودل کيږي لکه په وينه کي دکلسيم مقدار .راډيولوژيک عکس دهډوکوچخه.دمريض شکايت اوريدل  اوداسي ...

== دمريضي تداوي; ==

--منظمه غذا
--په کافي اندازه کلسيم اخيستل
--دلمر دوړانګو چخه استفاده کول
--د ډي ويتامين لرونکو موادو چخه استفاده کول.
--دزياتي مالګي داستعمال چخه ځان ساتل 
-- دسګريټو دڅکولوچخه ځان ساتل 
--منظم او سپک فزيکي تمرين لکه قدم وهل سپک حرکتونه,بايسکل چلول...
--سپورت په هفته کي څلور واري يوساعت په اندازه.

دپورته ذکرشوو شيانو څخه تر ټولو مهم او تاثيرناکه شي دکلسيم لرونکو موادو څخه استفاده کول دي چه  داستيوپروز په مريضی اخته کس بايد په ورځ کي 1500 ملي ګرامه کلسيم واخلي چه يو مثال يي په لاندي ډول دي دهغه له مخي تقريبي حساب ورته کولاي شي 
 
--يوغاب مستي تقریبا 450 ملي ګرامه کلسيم لري.
--يوپياله شيدي تقریبآ300 ملي ګرامه کلسيم لري.
--يوه پياله شلومبي تقریبآ 285 ملي ګرامه کلسيم لري.
--يوه کوچني ټوټه پنير يا په اصطلاح چکيده 115 ملي ګرامه کلسيم لري
-- يو کوچني ګلاس شريخ 120 ملي ګرامه کلسيم لري
--دماهي غوښه کوچني ټوټه 324 ملي ګرامه کلسيم لري,

دپورته مثالو په نظر کي نيولوسره خپله روزانه کلسيم مقدار تقريبي حسا ب کولاي شي فقط کلسيمي مواد يو منفي تاثيرلري هغه داچه که زيات  استعمال شي کيداشي دقبض سبب شي نور نو کم داسي خاص تاوان نلري کوشش  کوي چه دلبنياتو چخه  زياته استفاده وکي ځکه په زياته اندازه کلسيم لري.

همدرا رنګه د ډي ويټامين هم  په کلموکي کي دکلسيم په جدب کي ډير غټ رول لوبوي او هروخت بايد استفا ده تري وشي د ډي ويټا مين مهمه منابع دلمر وړانګي دي چه په ورځ د 15 دقيقولپاره مخ,لاسونه, بازوګان ,مخامخ لمرته نيول کيفايت کوي.
همدارنګه ددي مريضي لپاره مختلفي دواګاني شته چه د ډاکتر دمشهوري مطا بق ور کول کيږي یوڅومثالونه یی دادی
Bisphosphonates: 
__ Alendronate =Fosfamax
__ Risedronate =   Actonel
__  Ibandronate =  Borniva
__  Zoledronic acid =    Reclas

خداي دي وکړي چه معلومات مو دخوښي وړ ګرځيدلي وي.
ترتيب کوونکي عبـــــــــدالصمــــــــــدنظــــــــــري.

==سرچینې==


[[وېشنيزه:طب]]
[[وېشنيزه:هډپوهنه]]
[[وېشنيزه:رنځپوهنه]]
[[وېشنيزه:فېزیولوژي]]
