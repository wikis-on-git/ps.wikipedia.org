[[دوتنه:Manelai.PNG|بټنوک|289px|نجيب منلی]]
'''نجيب منلی''' (روکړه د ۱۳۳۷ لېږديز لمريز [[کال]] د [[غبرگولي|غبرگولی]] ۹) ''(په انگرېزي: Najib Manalai)'' يو [[افغان]] پښتو ژبی [[ليکوال]]، اديب، [[شاعر]]، [[ژبپوه]] او [[ساپوه]] دی. 



== مخينه ==
نجيب منلی د [[زين الله منلی|زين الله منلي]] زوی، په ۱۳۳۷ ل کال په کابل کې زېږېدلی، خو پلرنی ټاټوبی يې د [[ننگرهار ولايت]] د روداتو ولسوالۍ د کان کلی دی. نجيب منلي خپلې لومړنۍ زده کړې په کان کليوالي ښوونځي کې پيل کړې، بيا يې د کابل په استقلال لېسه کې تر دولسم ټولگي پورې زده کړې وکړي. هغه خپلې لوړې زده کړې په [[فرانسه]] کې سر ته ورسولې. هلته يې د [[پاريس]] له يوولسم پوهنتونه په [[زمکپوهنه|زمکپوهنې]] څانگه کې د ماسټرۍ تر کچې ترسره کړې. همدا راز يې د پاريس د فنونو او مسلکونو ملي مرکز څخه د ساپوهنې په څانگه کې ماسټري اخيستې. 

د فرانسې د ختیزو ژبو او مدنیتونو ملي انستیتوت څخه يې د عمومي ژبپوهنې په څانگه کې زده کړې وکړې او بيا يې د کمپيوټر په څانگه کې د پراجيکټ منېجر مسلکي ديپلوم تر لاسه کړ. منلی په پښتو، دري، فرانسوي او انگريزي ژبو پوهېږي او د روسي، جرمني، عربي او اردو سره هم لږه ډېره اشنايي لري.

== دندې == 

* د فرانسې د ختیزو ژبو او مدنیتونو ملي انستیتوت، د پښتو ژبې تدریس.
* - بېلابېلو خصوصي شرکتونو کې د سافټویر انجنیر.
* - د پاریس په یوې سیمه ییزې راډیو کې د خپرونو جوړوونکی او وړاندې کوونکی.
* - د افغانستان د جمهوري ریاست د د فتر د نړیوالو مراسلاتو لیکونکی.
* - د اطلاعاتو او فرهنگ وزارت سلاکار.
* - د مالیې وزارت سلاکار.
نوموړی په افغانستان کې د هېوادمشرۍ رياست د دفتر د نړېوالو مراسلاتو ليکوال او د اطلاعاتو او کلتور او د ماليې وزارتونو سلاکار پاتې شوی. 

== ليکنې ==
# اورونه زنځیرونه [پښتو شعري ټولگه] د ۱۳۸۷ ل کال کابل چاپ. 
#  La mètrique du pachto, in Cahiers de Poétique Comparée, INALCO, 1986, pp. 101-153 (د پښتو شعر عروض ) په فرانسوي ژېه څېړنيزه مقاله.
#  په فرانسه کې چاپ شوي Dictionnaire des Littératures Universelles ”د نړیوالو ادبياتو قاموس“ لپاره د پښتو او دري ادبياتو په اړه ليکنې.
#  د ”ايران پېژندنې فرانسوي انستيتوت“ کالنۍ خپرونې ABSTRACTA IRANICA لپاره د پښتو ژبې او افغانستان په اړه د نژدې سلو کتابونو او مقالو پېژندگلوي.
#  Tresses  et labyrinthe (څڼې او د محبوبې کلا) په فرانسوي ژبه د پښتو د اولسي کيسو ټولگه.
#  ” لندی – شعر مردمی پشتو“ په نيويارک کې چاپېدونکې ايراني مجلې ”ايران نامه“ ته په فارسي ژبه د لنډيو پېژندنه او د نژدې پنځوسو لنډيو ژباړه.
# کتاب فروش [دري شعري ټولگه] کابل ۱۳۸۸
#  د هېواد بېلابېلو خپرونو کې خورې ورې مقالې

== ژباړې ==
#  Poèmes afghans (افغاني شعرونه) د شپاړسو پښتو شعرونو فرانسوي ژباړه.
#  Landeys د شپږينځوسو لنډيو فرانسوي ژباړه.
#  En attendant l’aurore (د سباوون په تمه) د عبدالباري جهاني د شعرونو ټولگه.
#  Confiture d’orange (د نارنج مربا) د [[صفيه حليم]] د لنډو کيسو د ټولگې ”[[نیمگړی انځور]]“ فرانسوي ژباړه.
#  د افغانستان سره تړلو ځينو مجلو لپاره د پښتو او دري شعرونو ژباړه.
# د پښتو شعر د یو غورچاڼ فرانسوي ژباړه, Radio Villages éditeur 1986, 22p.
# Lexique Français – Pachto, [فرانسوي – پښتو لغتنامه : تقریباْ ۱۵۰۰ کلمات], INALCO, 1986, 86p.
# A selection from Modern Pashto Poetry [د پښتو معاصر شعر بېلگې – انگرېزی ژباړه] کابل – ۱۳۸۹
# Reflets de Poésie Afghane [ د افغاني شعر انځور: په فرانسوي ژبه د افغاني شعرونو ژباړه] کابل - ۱۳۸۷
# چترۍ [د فرانسوي لنډو کیسو پښتو ژباړه] کابل - ۱۳۸۷
# En attendant l’aurore, [French Translation of poems from A. Jahani], Caractères, 2002, 92p.

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%86%D8%AC%D9%8A%D8%A8_%D9%85%D9%86%D9%84%DB%8C په ويکي شعرونه کې د نجيب منلي شعرونه]

== سرچينې ==




[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
