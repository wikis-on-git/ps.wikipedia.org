[[دوتنه:Manelai.PNG|بټنوک|289px|نجيب منلی]]
'''نجيب منلی''' د ١٣٣٧ل کال د غبرگولي په نهمه په [[کابل]] کې زيږيدلی دی.

== مخينه ==
نجيب منلی د [[زين الله منلی|زين الله منلي]] زوی دی. هغه په ۱۳۳۷ ل. کال کې په کابل کې زېږېدلی دی خو پلرنی ټاټوبی يې د ننگرهار ولايت د روداتو ولسوالي د کان کلی دی. 
== زده کړې ==
نجيب منلي خپلې لومړنۍ زده کړې د کان په کليوالي ښوونځي کې پيل کړې بيا يې کابل کې د استقلال په لېسه کې تر دولسم ټولگي زده کړې ترلاسه کړي. لوړې زده کړې يې د پاريس له يوولسم پوهنتون کې د زمکپوهنې په څانگه کې د ماسټرۍ په کچه ترلاسه کړي. د پاريس د فنونو او مسلکونو ملي مرکز څخه يې د ساپوهنې په څانگه کې ماسټري اخيستې. د فرانسې د ختیزو ژبو او مدنیتونو ملي انستیتوت څخه يې د عمومي ژبپوهنې په څانگه کې زده کړې کړي او بيا يې د کامپيوټر په رشته کې د پراجيکټ منېجر مسلکي ديپلوم اخيستی.

== دندې ==
د پاريس د ختيځو ژبو او مدنتيونو په  انستيتيوت د استاد په توگه کار هم کوي

ښاغلی منلی په پښتو ، دري ، فرانسوي او انگريزي ژبو پوهېږي او د روسي ، جرمني، عربي او اردو سره هم لږه ډېره اشنايي لري.

== ليکنې ==
#  La mètrique du pachto (د پښتو عروض ) په فرانسوي ژېه څېړنيزه مقاله
#  په فرانسه کې چاپ شوي Dictionnaire des Littératures Universelles ”د نړۍ والو ادبياتو قاموس“ د پاره د پښتو او دري ادبياتو په اړه ليکنې
#  د ”ايران پېژندنې فرانسوي انستيتوت“ کالنۍ خپرونې ABSTRACTA IRANICA د پاره د پښتو ژبې او افغانستان په اړه د نژدې سلو کتابونو او مقالو پېژندگلوي
#  Tresses  et labyrinthe (څڼې او د محبوبې کلا) په فرانسوي ژبه د پښتو د اولسي کيسو ټولگه
#  ” لندی – شعر مردمی پشتو“ په نيويارک کې چاپېدونکې ايراني مجلې ”ايران نامه“ ته په فارسي ژبه د لنډيو پېژندنه او د نژدې پنځوسو لنډيو ژباړه
#  د هېواد بېلابېلو خپرونو کې خورې ورې مقالې

== ژباړې ==
#  Poèmes afghans ( افغاني شعرونه ) د شپاړسو پښتو شعرونو فرانسوي ژباړه
#  Landeys د شپږينځوسو لنډيو فرانسوي ژباړه
#  En attendant l’aurore ( د سباوون په تمه ) د عبدالباري جهاني د شعرونو ټولگه
#  Confiture d’orange ( د نارنج مربا ) د صفيه حليم د لنډو کيسو د ټولگې ”نيمگړی انځور“ فرانسوي ژباړه
#  د افغانستان سره تړلو ځينو مجلو د پاره د پښتو او دري شعرونو ژباړه

== د شعر بېلگه ==


١) چې درنېژدې شم ته لېرې کېږې

در ته چې گورم را نه پټېږې

چې ياري نه کړې نو وايه ولې

داسې مې سترگو سترگو ته کېږې

٢) په دا دوه توکه بلا پرېوتې

زما زړگوټی د يوسف ختې

څوک يې له رخې په وينو رنگ کا

څوک يې له مينې کا رتې پتې
 
٣ )په لويه لار کې

د پوخ سړک پاخه دېوال تر منځه

په نري وت کې

يو څو رېدي ولاړ دي

په زرو سترگې ورته گوري خو به

خو چا ته ښکاري که نه؟

زما د زړه په سوزېدلي ډاگ کې

د وچو وچو خسرتو، تورو وهمونو منځ کې

څو ارمانونه ټوکېدلي خو دي

خو چې ستا سترگې به پرې

چرې هم ولگېږي

او که د ياس بادونه

به يې دانه وانه کړي؟



[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
