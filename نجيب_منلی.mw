[[دوتنه:Manelai.PNG|بټنوک|289px|نجيب منلی]]
'''نجيب منلی''' (۹ د غبرگولي، ۱۳۳۷ ل. - ) ''(په انگرېزي: Najib Manalai)'' يو [[افغان]] ليکوال، اديب، شاعر، ژبپوه او ساپوه دی. هغه خپلې لوړې زده کړې په فرانسه کې کړي. په افغانستان کې د جمهوري رياست د دفتر د نړېوالو مراسلاتو ليکوال او د افغانستان د اطلاعاتو او کلتور او د ماليې د وزارت سلاکار پاتې شوی.

== مخينه ==
نجيب منلی د [[زين الله منلی|زين الله منلي]] زوی دی. هغه په ۱۳۳۷ ل. کال کې په کابل کې زېږېدلی دی خو پلرنی ټاټوبی يې د ننگرهار ولايت د روداتو ولسوالي د کان کلی دی. 
== زده کړې ==
نجيب منلي خپلې لومړنۍ زده کړې د کان په کليوالي ښوونځي کې پيل کړې بيا يې کابل کې د استقلال په لېسه کې تر دولسم ټولگي زده کړې ترلاسه کړي. لوړې زده کړې يې د پاريس له يوولسم پوهنتون کې د زمکپوهنې په څانگه کې د ماسټرۍ په کچه ترلاسه کړي. د پاريس د فنونو او مسلکونو ملي مرکز څخه يې د ساپوهنې په څانگه کې ماسټري اخيستې. د فرانسې د ختیزو ژبو او مدنیتونو ملي انستیتوت څخه يې د عمومي ژبپوهنې په څانگه کې زده کړې کړي او بيا يې د کامپيوټر په رشته کې د پراجيکټ منېجر مسلکي ديپلوم اخيستی. منلی په پښتو ، دري ، فرانسوي او انگريزي ژبو پوهېږي او د روسي، جرمني، عربي او اردو سره هم لږه ډېره اشنايي لري.

== دندې ==
* د فرانسې د ختیزو ژبو او مدنیتونو ملي انستیتوت، د پښتو ژبې تدریس
* - په بېلابېلو خصوصي شرکتونو کې د سافټ ویر انجنیر
* - د پاریس په یوې سیمه ییزې راډیو کې د خپرونو جوړوونکی او وړاندې کوونکی
* - د افغانستان د جمهوري ریاست د د فتر د نړۍوالو مراسلاتو لیکونکی
* - د اطلاعاتو او فرهنگ وزارت سلاکار
* - د مالیې وزارت سلاکار


== ليکنې ==
# اورونه زنځیرونه [پښتو شعري ټولگه] کابل - ۱۳۸۷
#  La mètrique du pachto, in Cahiers de Poétique Comparée, INALCO, 1986, pp. 101-153 (د پښتو شعر عروض ) په فرانسوي ژېه څېړنيزه مقاله
#  په فرانسه کې چاپ شوي Dictionnaire des Littératures Universelles ”د نړۍ والو ادبياتو قاموس“ د پاره د پښتو او دري ادبياتو په اړه ليکنې
#  د ”ايران پېژندنې فرانسوي انستيتوت“ کالنۍ خپرونې ABSTRACTA IRANICA د پاره د پښتو ژبې او افغانستان په اړه د نژدې سلو کتابونو او مقالو پېژندگلوي
#  Tresses  et labyrinthe (څڼې او د محبوبې کلا) په فرانسوي ژبه د پښتو د اولسي کيسو ټولگه
#  ” لندی – شعر مردمی پشتو“ په نيويارک کې چاپېدونکې ايراني مجلې ”ايران نامه“ ته په فارسي ژبه د لنډيو پېژندنه او د نژدې پنځوسو لنډيو ژباړه
# کتاب فروش [دري شعري ټولگه] کابل ۱۳۸۸
#  د هېواد بېلابېلو خپرونو کې خورې ورې مقالې

== ژباړې ==
#  Poèmes afghans ( افغاني شعرونه ) د شپاړسو پښتو شعرونو فرانسوي ژباړه
#  Landeys د شپږينځوسو لنډيو فرانسوي ژباړه
#  En attendant l’aurore ( د سباوون په تمه ) د عبدالباري جهاني د شعرونو ټولگه
#  Confiture d’orange ( د نارنج مربا ) د صفيه حليم د لنډو کيسو د ټولگې ”[[نیمگړی انځور]]“ فرانسوي ژباړه
#  د افغانستان سره تړلو ځينو مجلو د پاره د پښتو او دري شعرونو ژباړه
# د پښتو شعر د یو غورچاڼ فرانسوي ژباړه, Radio Villages éditeur 1986, 22p.
# Lexique Français – Pachto, [فرانسوي – پښتو لغتنامه : تقریباْ ۱۵۰۰ کلمات], INALCO, 1986, 86p.
# A selection from Modern Pashto Poetry [د پښتو معاشر شعر بېلگې – انگرېزی ژباړه] کابل – ۱۳۸۹
# Reflets de Poésie Afghane [ د افغاني شعر انځور : په فرانسوي ژبه د افغاني شعرونو ژباړه] کابل - ۱۳۸۷
# چترۍ [ د فرانسوي لنډو کیسو پښتو ژباړه] کابل - ۱۳۸۷
# En attendant l’aurore, [French Translation of poems from A. Jahani], Caractères, 2002, 92p.

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%86%D8%AC%D9%8A%D8%A8_%D9%85%D9%86%D9%84%DB%8C په ويکي شعرونه کې د نجيب منلي شعرونه]

== سرچينې ==




[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:افغانان]]
