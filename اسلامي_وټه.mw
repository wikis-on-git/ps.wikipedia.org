{{صاف}}
په نړي كـښ دري غټ  اقتصادي سيستمونه موجود دي چه هغه عبارت دي له كپيټليزم ،سوشليزم ، اسلام، سوشليزم يا كمونيزم په ځينو هيوادونو لكه روس چين او داسي نورو كي پلي شو مګر نن سبا دغه هيوادونه بيا دګپيټلزم په لور روان دي او كمونيستي اقتصادي سيستم له مينځه لاړو.كپيټليستي اقتصادي سيستم تر او سه په پښو ولاړ دي مګر دغه دواړه اقتصادي سيستونه يواځي دانسان مادي اړتياوه ته درناوي كوي او دهغي دلاسته راوړني لاري چاري ښيي، اوروحي اړتياوه ته په كي توجه نه ده شوي ، بل داچه دغه اقتصادي دغه سيستمونه انسانانو دخپل فكر په اساس جوړكړي دي او آسماني رهنمايي او اصولو په بنا نه دي ولاړي نو ځكه دغه ټول اقتصادي سيستمونه كاميابه نه دي او يواځي اسلامي اقتصادي سيستم  دي چه دمادي او روحي اړتياوه دواړه دحاصلوني لاري چاري په كي ښودل شوي(اسلامي اقتصادي سيستم له نورو سيستمونو سره په دوهم فصل كي څيړل شوي دي ) او دالله(ج)(ج) د اوامرو او احكامو په نظر كي نيولو سره جوړ شوي دي.اسلامي اقتصاد تر اوسه په مكمل ډول سره نه دي پلي شوي(داسلامي خلافت څخه وروسته) اوپه دي ورستيو كښي  په دي برخه كي هڅي رواني دي.


== پېښلیک ==

اسلامي اقتصاد په تدريجي ډول پرمختګ كړي ، او په تيرو وختونو كې دنورو علومو سره ګډ وه، لكه دقرآنكريم په احكامو كې، د فقهاء  او تاريخ ليكونكو په ليكنوكښې.داسلامي اقتصاد په برخه كې لاندي علماؤ ډېر كاركړي دي: [[ابويوسف]](d182/798)( ),المودودي(d450/1058)،[[ابن حزم]] (d456/1046 ),الغزالي (d 505/1111) ,[[ابن تيميه]] (d 728/1328) ,ابن قيم(d 751/1350)،[[ابن خلدون]] (d 808/1406 ) او [[شاولي الله]] (d 1176/1762) ډېر دقدر وړ كار كړي دي .مګر لكه څرنګه مو چه مخكې ذكر وكړ په دې دوران كې اسلامي اقتصاد دنورو علومو لكه [[فلسفه]]، [[فقه]]....سره  ګډ وه .

[[ابن خلدون]]  كتاب ([[المقدمه ابن خلدون]])كوم چه دتاريخ دمعرفت په اړوند ليكل شوي، په دې كتاب كې ځينو اقتصادي نظريو ته ډېر توجه شوي او ډېر پرمختګ يې كړي .او ابن خلدون په دې مقدمه كې تحليل كړي دي نژدي تړاو په مابين د  اقتصاد،سياست،ټولنيزعادات او رواجونو، او دحكومتونو دزوال او عروج ترمينځ.د ابن خلدون ځيني اصول او نظريات دومره پرمختللي وو چه دنني عصر دنظرياتو او تيوريو سره نژدي ورته والي لري كوم چه ده تقريبا شپږ پيړي د وړاندي ويلي وو. 

ابن خلدون په هر صورت په داسي وخت كې ژوند كولو چه دمسلمانانو سياسي اوټولنيز زوال شروع شوي وو. هغه په صيي(صحح)توګه ويلي وه چه ،،علم اوساينس هغه وخت پرمختګ كوي كله چه يوه ټولنه په خپله دپرمختګ په حال كې وي،، ددې څخه وروسته كله چه مسلمانان دزوال سره مخ شول د اقتصاد په برخه كې كله ناكله پرمختګ مينځ ته راتلو مګر دا په پراخه پيمانه نوو، يعني د ابن خلدون څخه وروسته كوم غټ كار پدې برخه كې چا و نكړ، بيغير ديو څه كارڅخه چه د ځيني علماؤ لكه المقريزي، الدواني اوشاولي الله وكړ نور كوم دپام وړ كار ندي شوي.

پدې دوران كې غربي اقتصادي علومو ډېر پرمختګ وكړ، د ۱۸۹۰لسيزي په دوران كې  د الفرډ مارشال لخوا داقتصادي اصولو په نامه كتاب چاپ شو، او ددې څخه وروسته د اقتصاد علم په غرب كې  ديوه مستقل علم په ډول وپيژندل شو، اسلامي اقتصاد تر دوهم نړيوال جنګ پوري همداسي د نورو علومو سره ګډ پاتي شو، په دغه دوران كې د زياتو اسلامي هيوادونه د دوهم نړيوال جنګ څخه وروسته آزاد شول په دغه وخت كې اسلامي هيوادونه د خپلو ويجاړو سستمونو  ترڅنګ  د اقتصادي  سيستم جوړولو او بيا پر پښو درولو په هڅه كې شول ځكه دغه سستمونه د نړيوال جنګ او د كفارو د حملو په  وجه له مينځه وړل شوي وو، څرنګه چه په هغه وخت كې نور اقتصادي سيستمونه په سود ولاړ وو، او سود د اسلام له نظره ناروا دي (د اسلامي اقتصاد او نورو اقتصادي سيتمونو ترمينځ ډېر توپيرونه شته او يواځي سود ندي) نو ځكه دوي دا اړتيا وليده چه خپل اقتصادي سيستم د اسلام د اصولو او قوانينو په چوكاټ كې جوړكړي.


په هر صورت لكه څرنګه مو چه وړاندي ذكر وكړ چه انفرادي هلي ځلي په دې بريالۍ نشوي چه اسلامي اقتصاد ديوه مستقل علم په ډول نړيوالو ته ور وپيژني ، نو د جمعي هلو ځلو اړتيا پيداشوه.

تر څو پوري چه په كال ۱۹۷۶ د فبروري په مياشت كې په اسلامي اقتصاد باندي لومړني نړيوال كانفرانس په مكه مكرمه كې جوړ شو ا و پدې وسيله اسلامي اقتصاد ديوه مستقل علم په ډول دنيا ته معرفي شواو دغي داسلامي اقتصاد په مشهورتيا او پدې لاره كې دكار كولو لپاره لاره برابره كړه.ددغه كانفرانس په جوړولو كې  ډاكتر محمد نجات الله صديقي، ډاكتر محمد عمر او پروپيسر خورشيد احمد فعال رول ولو بولو.په دغه كانفرانس يا سمينار كې د ډاكتر محمد نجات الله صديقي لخوا دپخوانيو اسلامي علماؤ د اقتصادي نظرياتو په باب يوه مقاله يا رساله وړاندي شوه، دغي مقالي په اسلامي اقتصاد باندي د بحث كولو تحداب كېښود.ځينې نورو ادارو  هم په دې اړوند مهم رول اداكړي دي چه د دوي له جملې څخه مهم په لاندي ډول دي:

** دي اسوسيشن اف مسلم ساينټيسټ (The Association of Muslim Scientist)داسلامي اجتماعي علماؤ ټولنه، ۱۹۷۲ كال په امريكا كې جوړه شوي.
** دي  اسلامك فونډيشن ،لايسيسټر ، برتانيا (The Islamic Foundation, Leicester, UK,)  ، اسلامي موسسه په برتانيا كې كال1973 جوړه شوي ده
.
** اسلامك ډيولوپمنټ بنك  (Islamic Development Bank) اسلامي ترقياتي بانك، اسلامي ديسرچ او ټريننګ اداره، كال ۱۹۸۳،جده سعودي عربستان 
** نړيوال اسلامي اقتصادي پوهنځۍ ماليزيا، ۱۹۸۳كال 
** نړيوال اسلامي اقتصادي پوهنځۍ اسلام آباد پاكستان ۱۹۸۳
په اسلامي اقتصادي بانك په اړوند د ډېر كار په وجه اسلامي ترقياتي بانك نړيوال اسلامي اقتصادي پوهنځۍ اسلام آباد  ته يوه جايزه هم وركړه (IDB Prize)
	

==ولي اسلامي وټه؟ ==

غربيانو چه كوم اقتصادي سيستم  جوړكړي دي هغوي خپل اقتصادي او كلتوري عادات او حالات په نظر كې نيولي دي او دهغي مطابق يې يو سيستم جوړكړي.
دبيلګې په توګه سود، خودغرضي او داسي نور په كې فرض شوي دي او د دوي ټول اقتصادي سيستم په همدغو اصولو ولاړ دي، او د دوي ټول اصول دانسانانو په وسيله جوړشوي دي.مګر مونږ نشو كولاي چه غربي اقتصادي تګلاره په پټو سترګو عملي كړو، ځكه الله(ج) مونږ دځني كارونو او اعمالو څخه منع كړي يو او څرنګه چه دا ژوند يوه آزموينه ده، نو مونږ بايد نه يواځي د دنيا د ژوند  په اړوند فكر وكړو بلكې آخرت  بايد هم په نظر كې ونيسو زمونږ اقتصادي سيستم بايد دقرآن او حديث د اصولو  په مراعاتولو سره جوړشي

== آندونه ==
=== لویدیځ وټیز آندونه ===

په عمومي ډول سره غربي اقتصادي تيوري په دوه برخو ويشل شوي ده كلاسيكل او كېنيزين اقتصادي مكتبه فكر.
كلاسيكل اقيصادي نظريه:ددې نظريې اقتصاد پوهان پدې نظر دي چه اقتصاد كې هميشه ټول وسايل پكار اچول شوي وي، كامل اشتغال (Full Employment) وي نوځكه دوي فرض كوي چه عمومي عرضه خط عمودي دي او  دوي پدې نظر دي چه حكومت بايد په  ماركېټ كې هيڅ مداخله  ونكړي، سربيره پردې دوي فرض كوي چه ماركېټ فعاله(موثره يا   Efficient  ) دي او دتنخوا اتدازه تغيرخوړونكې  ده (Flexible Wage)
او كه ماركېټ  (تقاضا او عرضه)  په خپل حال پرېښود شي تعادل مينځ ته راځي.
مګر كلاسيكل اقتصادي سيستم د لوي زوال (Great depression 1930) نه وروسته له  ناكامي  سره مخ شو او دكېنز نظريو ډېر شهرت وموند

[[Image:تقاضا او عرضه.JPG|left]]

===د كېنزين وټیز آند ===

كېنز وويل چه حكومت بايد په ماركېټ كې فعاله رول ولري او عمومي تقاضا(Aggregate Demand) بايد ترتيب شي.پدې سيستم كې دوي فرض كوي چه د عمومي عرضه (Aggregate Supply) له اړخه كوم مشكل نشته او هر څومره شي چه وغواړو توليد كړو توليد كېدي شي.مشكل يواځې دتقاضا له اړخه دي 

 
او تقاضا بايد دحكومتي مصارفو په وسيله  كنټرول شي، دوي دا هم وايي چه دتنخوا حد ثابت دي،(Wages are Rigid)


[[Image:Aggregate Demand and Aggregate Supply.JPG|left]]

په دغه ګراف كې د عرضه خط (Supply Curve)دري واړه برخه ښودل شوي دي اسلامي هيوادونه ټول په اوسط حد كې واقع دي، ددې دا معني شوه چه اسلامي هيوادونو خپل ټول وسايل په كار ندي اچولي او ددې ترڅنګ دوي دتوليد له اړخه هم مشكلات لري
مګر مونږ ته دا معلومه ده چه بيغير د اووه اسلامي هيوادونو (كويت، سعودي، ليبيا، قطر، متحده عرب امارات)څخه  چه ټول تيل توليدونكي هيوادونه دي نور ټول اسلامي هيوادونه دغريب يا وروسته پاتي هيوادونو له ډلې څخه راځي.نه زمونږ ماركېټونه، او نه زمونږ مالي سيستم  دومره موثره او فعاله دي لكه دغربي هيوادونو دكومو دشرايطو په بنا چه ددوي اقتصاد پوهانو اقتصادي تيوري جوړي كړي ده.
له بله اړخه په اسلامي هيوادونو كې اصل مشكل د عرضه (Supply) او يا توليد له لوري څخه دي ، تقاضا موجوده ده مګر مونږ دخپل اړتيا وړ شيان په خپله نشو توليدولاي، د اسلامي هيوادونو لپاره دا پكار ده چه دعرضه په اړخ( Supply Side ) باندي ډېر زور واچوي د تقاضا له اړخه مشكل كم دي ځكه په اسلامي هيوادونو كي چه كومه كمه تقا ضا موجوده ده مونږ هغه هم په خپله نشو پوره كولاي او دنور بهرنيوهيوادونو څخه ډير تحارتي وسايل اخلو.

[[Image:Wages are Rigid.JPG|left]]

نن سبا په غربي هيوادونو كې د اقتصادي ثبات ساتنه(Stabilization ) غټه مسئله  ده، يعني دهغه كامل اشتغال چه دوي ترلاسه كړي ثابت ساتنه او دهغي ترڅنګ دانفلاسيون كنټرولول دي. خو زمونږ (اسلامي هيوادونو) مشكل دا نه دي، زمونږ په هيوادونو كې پوره اشتغال(full employment)نشته، بېكاري زياته ده، مونږ ته لومړي دا پكارده ترڅو خپل توليدات زيات كړو، ترڅو خلكو ته روزګار برابر شي او دعوامو د ژوند سطحه ورسره ښه شي.

له بله پلوه غربي هيوادونو د الله(ج) اوامر له پامه غورځولي دي، دوي يواځي دمادي اړتياوو (material need) دپوره كولو په هڅه كې دي او روحي خوشحالي يې له پامه غورځولي ده چه ددې په وجه ددوي په وګړو كې دځان وژني كچه ورځ په ورځ  زياتيږي  او سره له دې چه دژوند ټول مشكلات يې هم حل دي بياهم ذهني او روحي راحت نلري ددوي ځنې اقتصاد پوهانو دغه خبره منلي ده، يو غربي اقتصاد پوه وايي چه د مال او دولت زياتيدل حتما دخوشحالي دزياتيدو باعث نګرځي، بلكې يواځي د انتخاب ساحه (Range of Choice) ورسره زياتيږي.

يعني كه يو سړي ۱۰۰۰۰ افغاني عايد ولري او بل سړي ۲۰۰۰۰ افغاني عايد ولري پدې صورت كې لومړني سړي يواځې هغه شيان اخستلاي شي چه قيمت يې د  افغانيو۱-۱۰۰۰۰ تر مينځ وي او دوهم سړى د ۱-۲۰۰۰۰  افغانپو تر مينځ قيمت لرونكي شيان اخستلاي شي دا د دې معني وركوي چه د لومړي سړي د انتخاب ساحه د دوهم سړي د انتخاب له ساحي څخه كمه ده، مګر دادي معني نه وركوي چه هرومرو هغه سړي چه ډېر عايد لري خوشحاله او آرامه وي ،كېداي شي چه هغه سړي چه كم عايد لري روحا ډېر آرامه او سوكاله وي .
الله(ج) په قرآن كې فرمايي:الَّذِينَ آمَنُوا وَتَطْمَئِنُّ قُلُوبُهُمْ بِذِكْرِ الله أَلَا بِذِكْرِ الله تَطْمَئِنُّ الْقُلُوبُ. (الرعد27)

ترجمه:(دغه رجوع كوونكې) هغه كسان دي چه ايماني يې راوړي دي او آوام نيسي زړونه ددغو (مومنانو) په ذكر دالله(ج) سره،واوري خبرداشيئ چه په ذكر دالله(ج) سره مطمئن كېږي آرام نيسي زړونه.

يعني خوشحالي د الله(ج) له اړخه ده او هر څوك چه د الله(ج) اوامر مني او دهغه عبادت كوي الله(ج) هغوي خوشحاله او آرامه ساتي. 
سره له دې ډېرو اسلامي هيوادونو كوښښ وكړو چه د غير اسلامي اقتصادي نظرياتو او فارمولو په عملي كولو سره،  خپل اقتصادي مشكلات حل كړي مګر د دوي ټولي هڅي ناكامي شوي او ددې په وجه ډېر  اسلامي هيوادونه د سود تر بوج لاندي راغلل، د ميثال په ډول پاكستان دخپلي پيداوار(داخلي ناخالص محصول(GDP))تقريبآ ۲۵%  يواځي دسود په وركولو مصرفوي نو ځكه مونږ ته پكار ده چه اسلامي اقتصاد عملي كړو او ددې له لاري ددواړو جهانونو كاميابي تر لاسه كړو.

== داسلامي وټې پرتله ==
'''د اسلامي اقتصادي سيستم''' او نورو سيستمو نو تر مينځ ډېر توپيرونه وجود لري چه  موهم يي په لاندي دول دي 
اسلامي اقتصاد د اسلام ددين او داسلامي ژوند دلاري يوه بر خه ده او دا سيستم په قران او حديث باندي ولاړ دي ،نور اقتصادي سيستمونه د انسانا نو په نظريو او قوانينو ولاړي دي.په اسلامي اقتصادي سيستم كې ذكا ت شته په نوروسيستمونو كې زكات نشته، په اسلام كې سود حرام دي مګر په نورواقتصادي سيستمونو كې سود كارول كېږي.اوس به په هر يوه باندي په لنډ ډول سره رڼاواچوه.

=== اسلام او سوشېلیزم ===
سوشليزم د انفراديت زد يوه نظريه ده،چه په هغه كې حكومت ته پراخه واك وركول كېږي.
سوشليزم د كارل ماركس په وسيله مينځ ته راغي  لومړي په روسيه او وروسته دپه شمالي كوريا، كېوبا، چين او د شرقي اورپا په ځني هيوادونو كې عملي شو پدي وسيله يي ډېر شهرت پيداكړ.ماركس دا نظريه درلوده  چه مادي او اقتصادي حالات د تا ريخ د موهمو پيښو د راوړل كېدو اساسي وجه يا عمامل دي  .او دغه فكتور(ماده،اقتصادي حالت) د ټولني دود ، عنعنات او طبيعت جوړوي او نور ټول فكتورونه لكه كلچر،مذهب ،دين،ټولنيز تعلقات او سياسي كارونه  ټول په اقتصادي موضوع پوري تړاو لري. 
ماركس د تاريخ په شرحه كې د دايليكټك مټيريليزم (Dialectic materialism )نظريه څخه كار اخستلو.سوشليزم په حكومتي ملكېت (Public ownership)باندي ولاړ دي او په اكثرو مسا ئلو كې حكومتي فلان ضروري گڼي او ددي تر څنګ عايد په مساوي ډول ويشي .د سوشليزم له مخي د ټولو بد بختيو او حواديثو اصلي عامل د شخصي ملكيت حق دي او دوي وايي چه دشخصي ملكيت حق بايد له چا سره نه وي .

===دسوشليزم ځانګړتیاوې ===
*د توليد دوسايلو عمومي ملكيت: يعني ټول وسايل د توليد بايد د عوامو څخه واخستل شي او هغه يا دحكومت په كنټرول كي شي او يا اشتراكي فارم ورته جوړ شي چه ټول وګړي دهغه ځاي په كي په ګډه كاروكړي
*مركزي اقتصادي فلان:د اقتصادي امورو له پاره لكه تجارت ، صنعت او داسي نور مركزي فلان كيږي  دحكومت له خوا او دهغه اهدافو د لاسته راوړني له پاره هر سخص يا هر پابريكي ته وظيفه وركول كيږي چه لازم عمل وكړي .
*د شخصي آزادي له مينځه وړنه: په دي سيستم كي ټول وګړي مكلف دي چه د مركزي فلان مطابق كار وكړي او دوي د ټولني خدمتكار ګڼل كيږي او اقتصادي آزادي نه لري.
*د آيد مساويانه ويش: په سوشليستي يا كمونستي اقتصادي سيستم كي آيد  په مساويانه ډول سره ويشل كيږي بيغير له دي چه طبيعي فرق په نظر كي ونيول شي  چه دا ددي باعث ګرځي چه خلك د كار كولو څخه ډده وكړي .په اسلامي كي د آيد ويش په عادلانه ډول سره دي مګرهغه طبيعي فرق په نظر كي نيسي د بيلګي په توګه كه څوك ډير كاركوي ډير آيد به لاسته لاوړي او كه كم كار كوي كم آيد به لاسته راوړي .
=== دسوشليزم اغېزې ===

*د كار كولو څخه ډه ډه كول : لكه څرنګه مو چه مخكي ذكر وكړ چه په سوشليزم كي د شخصي ملكيت حق نشته او آيد په مساويانه ډول سره ويشل كيږي نو ځكه څوك دي ته زړه نه ښه كوي چه ډير كاروكړي ځكه دوي ته خاصه كټه  پكي نشته .
*زياتره وخت  غرضه د تقاضا څخه كمه وي ځكه حكومت د بعضي شيانو نرخ كښته ټاكي د خپل اصلي قيمت څخه او دا ددي باعث ګر څي چه تقاضا زياته كړي او په مقا بل كي يي عرضه دومره نه وي چه بيا د راشن  كولو باعث ګرځي او په ځني حالاتو كي د تورماركيټ د مينځ ته راتګ باعث ګرځي چه په هغه كي د حكومتي معيه قيمت څخه په لوړ قيمت شيان خرڅيږي .
*څرنګه چه د توليد وسايل لكه پابريكي او داسي نور د حكومت په لاس كي وي نو دا د كمپنيو تر مينځ د رقابت د كموني او يا له مينځه وړني باعث ګرڅي او په دي سره د وسايلو د موثر استعمال مخنيوي كيږي. 

=== اسلام د ماركس نظريه په مكمل ډول غندي ===
چه كارل ماركس د مذهب  څخه انكار كوي او مذهب تا بع د اقتصادي حالت ګڼي چه دا حقيقت نلري.دماركس د  دايليكټك مټيريليزم (Dialectic materialism )نظريه هم دمنلو وړ نده د نړي ډېر جنګونه او تاريخي پيښي صرف په مادي شيانو او اقتصادي حالت پوري تړلي ندي ، ددي نه علاوه اسلام شخصي ملكېت ته اجازه وركوي كوم چه د ماركس په فلسفه كې و جود نلري. 
د ۱۹۹۰كلونو په شروعاتو كې دكارل ماركس په فلسفه ولاړ سوشليستي سيستم د روسيي د ماتي سره يو ځاي د زوال سره مخ شو ، او سوشليستي هيوادونو د سوشليزم يا كمونيزم د  ۷۵ كلني تجربي څخه وروسته سوشليستي سيستم پريښود او كپيټليستي سيستم ته بيا را وګر ځيدل
ددي تر څنګ كمونيزم دكپيټليزم په شان دا عقيده لري چه خوشهالي او ذهني سكون د مادي اړتياوه په پوره كولو پوري تړي دي چه دا هم حقيقت نلري او دا موضوع مونږ مخكې ياد كړي وه ، خو په خلص ډول ويلي شوي چه روهي خوشهالي دالله(ج) له طرفه ده او په دولت او دارايي پوري مكمل تړاو نلري الله تعالي فر مايلي (الرعد27) ...... أَلَا بِذِكْرِ الله تَطْمَئِنُّ الْقُلُوبُ . يعني بيشكه چه د ا لله په ذكر سره زړونه سكون مومي.
د پخوا ني شوروي اتحاد تر ړنګيدو وروسته د كپيتليزم آزاد ماركېت نورهم قوت وموند سر بيره پر دي د ګلوبلايزشن ناره نور هم د كپيتليستي سيستم د تقويه كولو كو ښښ كوي.مګر په پورۀ آذاد ماركېټي سيستم كې هم ډېر مشكلات شته،لكه انحصار (Monopoly)، د ماركېټ نا موثريت، او د امير او غريب تر مينځ د فرق زياتوالي.
د اسلام له نظره د حكومت رول محدور مګر اړين (ضروريا اهم )دي او دا موضوع،، دحكومت رول په اقتصاد كې ،، تر عنوان لاندي په تفصيل ذكر شوي. دلته يواځي پدي وينه بسنه كوه چه دځنو عام المنفعه شيانو برابرول د حكومت و ظيفه ده او شخصي سكټر ته دهغوي وركول موثر ندي او يا  د عوامو په ضرر تماميږي. 

=== اسلام او كېټليزم ===
كپيټليزم يو اقتصادي سيستم دي په كوم كه چه ټول او يا زيات وسايل دتوليد لكه مځكه، پابريكي، سړكونه ... او د ويش سيستم د شخصي اداري(Management) لاندي دي او دغه كارول كيږي چه ترلاسه كړي ګټه.  په لومړنيو مراحلوددغه سيستم  كي دغه ټوله سلسله د  زيات رقابت په وسيله مخكي بيول كيده  چه په دي سره د څو كسانو سره ددولت دجمع كيدو ميل نورهم پياوړي شو ، مګر وروسته لوي شركتونو دمينځ ته راغلل او د حكومت مداخله او كنټرول  په  ماركيټ كي زيات  شو( ). 
كپيتليزم د صنعتي انقلاب په دوران كې مينځ ته راغي او په انفراديت  (Individualism) اوخدغرضي يا شخصي مفاد (Self interest)باندي  تكېه لري.

=== د كپيټلزم ځانګړتیاوې ===
*اقتصادي آزادي :په كپيټليزم كي پوره اقتصادي آزادي شته څوك چه هرڅه وغواړي توليد كړي توليد كولي يي شي، دوي كولي شي چه خپلي پيسي بل چاته په سود وركړي او يا په سود سره قرض واخلي او داسي نور،په اسلامي كي سود ناروا دي او د   حلال او حرام مفكوره شته ده.
*د شخصي ملكيت حق: د شخصي مكليت حق په كپيټليزم كي شته هر فرد كولي شي چه خپل آيد څرنګه وغواړي  ويي كاروي او خپل دولت او شخصي مال زيات كړي حكومت په كي د مداخلي حق نه لري.په اسلامي كي هم د شخصي ملكيت حق شته مګر تر شرعي اوصولو لاندي 
*دحكومت محدود رول:د كيپټلستي اقتصادي سيستم بل صفت دادي چه حكومت بايد په ماركيټ كي مداخله ونه كړي ، له دي وستيو كي په كپيټلستي سيستم كي هم د حكومت مداخله په اقتصادي فعاليتونو كي تر يوه حده منل شوي ده ، مګر د حكومت رول په كي محدود دي ، په اسلامي اقصادي سيستم كي د حكومت رول محدود مګر موهم دي او هغه په تقصيل سره راځي.

===د كپيټليزم بدي ===
*د ايد غير عادلانه ويش: كپيټليستي سيستم داسي اصول لري چه دهغي په وجه سره امير نور هم امير كيږي او غريب نورهم غريبّ كيږي ، په دغه سيستم كي سرمايه داراه د غريبو خلكو له غريبي څخه ناوړه ګټه اخلي، سود په دغه سيستم كي وجود لري چه په دي سره د دولت جمع كيدل د سرمايه دارانو سره شروع كيږي  او په ټولنه كي دوه طبقي مينځ ته راوړي يوه  لويه غريبه طبقه او بله كوچني اميره طبقه
*غير مفيد اقتصادي فعاليتونه:بعضي وخت كله چه ښه فصل يا ښه توليد شوي وي او عرضه له تقاضا څخه زياته شي نو په كپيټليستي سيستم كيو دوي له دي ويري چه نرخونه به ښكته شي خپل توليد كړي توكي له مينځه ورړي تر څو نرخونه كښته نشي. په داسي حال كي چه ډير خلك هغه شي اړتيا لري . ددي ډيرعملي  ميثالونه شته دي چه يو يي  د امركار د متحده ايالاتو په وسيله د غنمو په بهر كي اچول دي ددي لپاره چه نرخونه كشته نشي او دوي كمه ګټه ونه كړي.
*مضر رقابت:په كپيتلستي سيستم كي د پابريكو او اصنعت كارو تر مينځ سخت رقابت موجود وي ، رقابت د اقتصادي پرمختګ او دنويو شيانو او تكنالوژي د ايجاد لپاره ښه دي مګر كه هغه تعميري رقابت وي خو له بده مرغه ځني وخت داسي رقابت صورت نيسي چه په هغه سره يو قوي صنعت كار يا پابريكي يوه ضعيفه پابريكه يا صنعت كار له پښو غورځوي او دغه قسم رقابت غير مفيد دي . د ميثال په توګه كله چه يوه نويي كمپني په ماركيټ كي داخليږي ددي له ويري چه په مستقبل كي به قيمتونه كښته شي د ماركيټ پخواني كمپني په قصدي ډول  سره د محدود وخت لپاره د خپلو توليداتو قيمتونه كښته كوي او كله چه هغه نويي داخله شوي كمپني مجبورا له ماركيټ څخه ووځي دغه كمپني بيا خپل نرخونه ډير او جت كړي او په دي وسيله عوام سره زياتي كوي.
د نولسمي پيړي په آخر كې سوشلستانو او كارګرو پدي سيستم باندي ډېري نيوكې وكړي، او د ادم سمت كپيټليزم (آذاد ماركېټ سيستم )يي د مشكلاتو سره مخ كړ، او د حكومت د مداخله غوښتنه يي وكړه،په شلمه پيړي كې د اقتصادي لوي زوال(Great depression)    ۱۹۲۹_۱۹۳۳  په وجه ډېر شيان بدل شول او په كپيټليستي سيتستم كې ډېري بدلون راغي چه په هغه كې يي د حكومت مداخله قبوله كړه.د انحصار (Monopoly)په ضد قانون جوړ شو ددي تر څنګ د كارګرو  منظم او فعاله ټولني جوړي شوي.

يو ډېر اهم شي چه اسلامي اقتصاد له نورو څخه بيلوي عبارت دي دنړي د نظريه څخه او هغه داچه داسلامل له نظره ددي نړي ژوند يو امتحان دي .
اسلامي اقتصادي  سيستم داسلامي اصولو په نظر كي نيولو په بنا جوړ شوي دي ، كوم چه د انسانانو لپاره ددواړو جهانونو كاميابي غواړي نو ځكه ددغه سيستم وليي په اسلامي شريعت كې دي.

ددغه سيستم هدف همزمان د ژوند  د مادي او روحي  اړتياوه پوره كول دي، بلعكس كپيټليزم ولاړ دي په مادي فلسفه باندي او په ملكمل ډول تمركز كوي په مادي پر مختګ اوښه كېدنه باندي يواځي په دي جها ن كې او آخرت له پامه غورځوي.بل صفت داسلامي اقتصاد دادي چه ټول اقتصادي كارونه يافعاليتونه لكه ، مصارف، پانګه اچونه، توليد ، او اقتصادي پر مختګ اوداسي نورو ټولو باندي اسلامي اخلاق اثر باسي په پټ ډول سره.له دي امله شخصي مفاد (خود غرضي) او دشخصي ګټي قوانين په مكمل ډول سره دعملي كيدو وړندي، يانه كارول كېږي .له بله اړخه خودغرضي او معاشرتي ګډوډي د كپيټليزم څخه سر چينه اخلي.
ورورګلوي او ساده ژوند د اسلامي اقتصا د يو صفت دي بلعكس ځان ښودنه او رقابت په كپيټليزم كې وجود لري.

د اسلام له نظره انسان سره چه كو م مال او دولت دي هغه ورسره د امانت په ډول دي او هغه با يد دالله(ج) داوامرو مطا بق  وكارول شي.خو د  كپيټليستي نظريه مطابق  هر سړي د خپل مال اصلي مالك ګڼل كېږي او هر رنګه يي چه وغواړي كارلي (استعمالولي ) شي.
په اسلامي اقتصادي سيستم كې د حكومت رول د معاشروي اهدافو  په لاسته راوړنه كې ډېر فعاله او اهم دي مګر په كپيټلستي سيستم كې دومره فعاله ندي.

اسلام د يوه او ياڅو كسانو سره ددولت د جمع كېدو خلاف دي او  زكات او صدقه ددغه كار د كېدلو څخه مخنيوي كوي مګر په نورو سيستمونو كې دا وجود نلري.



== دا هم وګورئ ==
*[[اسلامي وټه]]
*[[اسلامي بانکونه]]
*[[اسلامي وټیز غونډال]]
*[[وټپوهنه]]
*[[وټیز غونډال]]
*[[وټپوهان]]

== سرچینې ==
** د معاصر اسلامي اقتصاد معرفت, ليكوال: بشيرالله “نجيمي وردګ”






[[وېشنيزه:اسلامي وټه]]



[[ar:اقتصاد إسلامي]]
[[ca:Economia a l'islam]]
[[de:Islamisches Finanzwesen]]
[[fa:اقتصاد اسلامی]]
[[fr:Doctrine économique islamique]]
[[id:Ekonomi syariah]]
[[it:Finanza islamica]]
[[ms:Sistem ekonomi Islam]]
[[ja:イスラム経済]]
[[sq:Ekonomia islame]]
[[tr:İslam ekonomisi]]
[[ur:اسلامی معاشیات]]
[[zh:伊斯兰金融]]
