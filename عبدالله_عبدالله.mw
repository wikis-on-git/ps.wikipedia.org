[[Image:200X200.GIF|thumb|289px|عبدالله عبدالله]]
ډاکټر عبدالله ، د محی الدين زوی ، د بهرنيو چارو وزير د شمالي ټلوالې  او د قومندان [[احمد شاه مسعود]] پخوانی وياند او د نظار شورا هغه غړی چې د طالبانو د واکمنۍ په وروستيو وختونو کې وغوړيد . دی د طالبانو راهيسته د بهرنيو چارو په وزارت کې دی .


ډاکتر عبدالله عبدالله  دغلام محي الدين زمريالي  زوی دی،  پلار يې د ولسي جرګې په  وروستۍ دوره کې انتصابي وکيل و. عبدالله  د1939 لمرېز(د1960 ز) د تلې پر 15 مه نېټه  په کندهار، کابل او پنجشېر کې نړۍ ته سترګې پرانېستي دي.٭ ما ځکه درې واړه ولايتونه ياد کړل ، ځکه چې په بېلا بېلو اسنادو کې مې دا درې  ولايتونه د ده د زوکړې دځای په توګه وليدل.  لکه مخکې ، چې وويل شول دی وايی ،چې پلار يې پښتون دی ،خو بيا د همدې پلار په تخلص( زمريالی) باندې شرميږی او له شرمه يې له خپل ځان نه پلار هم جوړ کړی يعنی تخلص يا کورنی نوم يې هم  عبدالله  کړی دی. نوموړي خپلې لومړنۍ  زده کړې د کابل ښار په غازي محمد ايوب  خان   ښوونځي کې تر لاسه کړي دي ، او په 1976 ز  کې په کابل کې  له نادريې لېسې څخه فارغ شوی دی او په 1978 ز کې دکابل پوهنتون  دطب پوهنځي ته شامل شو او په 1984 ز کې له طب پوهنځي څخه فارغ  شو .په  1985 ز کې  په نور روغتون کې پر دنده وګومارل شو په روغتون کې يې خپله دنده په نيمايي کې پرېښوده او په همدغه کال پېښور ته ولېږدېده . ډاکتر عبدالله پر کال 1986 ز د پېښور دسيدجمال الدين افغان په روغتون کې د ډاکتر په توګه دنده تر لاسه کړه او دپنجشېر دجبهې سرپرست  په توګه يې هم کار کاوه له دې وروسته  بيا له قومندان احمد شاه مسعود سره  د وياند اوسلاکار په توګه ګرځيده .

عبدالله دډاکتر نجيب الله دحکومت  له ړنګېدو وروسته  د 1996-1992 ز تر منځ د دفاع وزارت دوياند او دمسعود د دفتر درئيس دنده تر سره کړه او په 1997 ز کې دبرهان الدين رباني  دکوڅه  واکۍ پر مهال دبهرنيو چارو په وزارت کې مرستيال شو . دطالبانو دواکمنۍ پر مهال ، چې دبرهان الدين رباني حکومت په پنجشېر او خواجه بهاء الدين کې  رايسار شوی  و، ډاکتر عبدالله  دبهرنيو چارو سرپرست و زير و.  په 2001 ز کې  دسپټمبر له يولسمې  وروسته ، چې امريکا پر افغانستان بريد وکړ  نو ورسره جوخت د شمال ټلوالې په مړ ژوانده  بدن کې هم سېک راپيدا شو او نوموړی  دبون په نيمګړې  او قاچاقي تړون کې دبهرنيو چارو  دوزير په توګه  پر دنده وګومارل شو . او په انتقالي حکومت کې هم دبهرنيو چارو وزير و ، چې  له ټاکنو وروسته يې دغه څوکۍ ،چې دڅو لسيزو رادېخوا دتاجکو په ګروت کې ده سپنتا ته په ميراث کې ورپاتې شوه .

ډاکتر عبدالله درې لوڼې او يو زوی لري  او پر دري سربېره له انګريزي او پښتو سره هم  بلديت لري  او ویل کيږي ، چې يو څه فرانسوي يې هم ياده ده .


٭ د بېلګې په توګه په دريو مأخذونو کې د ډاکتر عبدالله د زېږېدو ځای کابل ، پنجشېر او کندهار ښودل شوی. کېدای شي دهر وخت او ځای له مصلحت سره سم يې د زېږېدو ځای تغيير کړی وي.

 
== سرچینې ==

* [http://news.bbc.co.uk/1/hi/world/south_asia/4833202.stm بي بي سی ټکې کام]


== بهرنۍ تړنې ==


* http://www.afghan-web.com/bios/today/aabdullah.html

http://en.wikipedia.org/wiki/Abdullah_(Afghanistan)*

http://aksana.blogspot.com/2009/03/blog-post_05.html


[[وېشنيزه:افغاني جنګسالاران]]
[[وېشنيزه:د افغانستان وزيران]]


[[de:Abdullah (Afghanistan)]]
[[en:Abdullah (Afghanistan)]]
[[es:Abdullah Abdullah]]
[[pl:Abdullah Abdullah]]
[[sv:Abdullah Abdullah]]
