[[دوتنه:Dr. Abdullah Abdullah 07-24-2002.jpg|بټنوک|289px|عبدالله عبدالله]]
'''ډاکټر عبدالله عبدالله''' (زېږېدنه: ۵ د سېپتمبر، ۱۹۶۰ ز. -) (په انګرېزي: '''Dr. Abdullah Abdullah''') د افغانستان په اوسني سياست کې يوه ښکېله څېره ده چې د شمال ټلوالې له منځي څخه راولاړ شوی . هغه د افغانستان د [[د افغانستان د ملي جبهې ګوند|جبهه ملي]] د ګوند غړی او د ۱۳۸۸ ل. کال د ټولټاکنو کې د ولسمشرۍ خپلواکه کانديد ؤ. تر دې وړاندې هغه د افغانستان په لنډمهاله دولت کې د باندنيو چارو وزير پاتې شوی او د وزارت د مودې نه وړاندې د شمالي ټلوالې او د قومندان [[احمد شاه مسعود]] پخوانی وياند او د نظار شورا فعاله غړی هم پاتې شوی چې د طالبانو د واکمنۍ په وروستيو وختونو کې د احمد شاه مسعود د وژل کېدو وروسته وغوړيد. 

== مخينه ==
ډاکتر عبدالله عبدالله دغلام محي الدين زمريالي زوی دی. عبدالله د 1339 لمرېز (د1960 ز) د تلې پر 15 مه نېټه په کابل کې زېږېدلی دی. د ډاکټر عبدالله له خولې د هغه پلار د کندهار و. عبداله د افغانستان په تېر څوارلس کلنې دورې کې د ببرک کارمل پشان د پردیو په مالي ملاتړ او د تېرمهال ۱۹۹۲جنگي جرمونو کې ښکېلې جمعیت او نظار شورا په چوکاټ کې رامنځته شو، او د همدغو ناجوړه سياستونو په وجې نن افغانستان کې سوله او ثبات ټکنی دی . د دوی ډله ییزه سیاست د مافيايي کړیو په لاس کې جوړ شوی چې د عامو افغانانو ورځيني بیت المال، دولتي پوستونو باندې یې د لوېدیځو هېوادنو او د سیمې د دؤو گاونډيو لکه ایران او پاکستان په پوځي او اقتصادي ملاتړ خېټې اچولي. دغو کړنو هېواد کې په سياسي سطحه فساد رامنځته کړی ، چې يوه بېلگه یې د دوی په لاس چوړ شوي اساسي قانون نقض دی ، چې له مخې یې په ح‍کومتي صلاحيت باندې گوندي وېش او خپلسري ټاکنې او روابط په ضوابط ولاړ دي . 

== زده کړې ==
نوموړي خپلې لومړنۍ زده کړې د کابل ښار په غازي محمد ايوب خان ښوونځي کې تر لاسه کړي دي، او په 1976 ز کې په کابل کې له نادريې لېسې څخه فارغ شوی دی او خپله ادعا لري چې په 1978 ز کې [[د کابل پوهنتون]] د طب پوهنځي ته شامل شوی او په 1984 ز کې له طب پوهنځي څخه فارغ شوی دی . د ځينو افغانانو له آنده چې د نظار شورا ډلگیو په کتار کې د دولسم ټولگي څخه فارغینو کچه لا ټيټه گڼي خو د لوړو سندونو مدعيانو یې سندونه په جعلي توگه يا هم د برهان الدین رباني د حکومت پرمهال جوړ کړي دي ښايي يو له دغو مدعيانو ځخه ښاغلی عبدالله عبدالله هم وي ، ځکه چې هم جگړه او هم په لوړو درجو زده کړه يوځای ناشونې ده. 

== دندې ==
په 1985 ز کې په نور روغتون کې پر دنده وګومارل شو په روغتون کې يې خپله دنده په نيمايي کې پرېښوده او په همدغه کال پېښور ته ولېږدېده. ډاکتر عبدالله پر کال 1986 ز د پېښور د سيدجمال الدين افغان په روغتون کې د ډاکتر په توګه دنده تر لاسه کړه او د پنجشېر د جبهې سرپرست په توګه يې هم کار کاوه له دې وروسته بيا له قومندان احمد شاه مسعود سره د وياند اوسلاکار په توګه ګرځيده .

عبدالله د ډاکتر نجيب الله د حکومت له ړنګېدو وروسته د 1996-1992 ز تر منځ د دفاع وزارت د وياند او د مسعود د دفتر د رئيس دنده تر سره کړه او په 1997 ز کې د [[برهان الدين رباني]] د واکمنۍ پر مهال د بهرنيو چارو په وزارت کې مرستيال شو. د طالبانو د واکمنۍ پر مهال، چې د برهان الدين رباني حکومت په پنجشېر او خواجه بهاء الدين کې را ايسار شوی و، ډاکتر عبدالله د بهرنيو چارو سرپرست وزير و. په 2001 ز کې د سپټمبر له ۱۱مې وروسته، چې امريکا پر افغانستان بريد وکړ نو ورسره جوخت د شمال ټلوالې په مړژواندي بدن کې هم سېک را پيدا شو او نوموړی د بون په تړون کې د بهرنيو چارو د وزير په توګه پر دنده وګومارل شو. او په انتقالي حکومت کې هم د بهرنيو چارو وزير و، چې له ټاکنو وروسته يې دغه څوکۍ، بيا سپنتا ته ورپاتې شوه.

ډاکتر عبدالله درې لوڼې او يو زوی لري او پر دري سربېره له انګريزي او پښتو سره هم بلديت لري او ویل کيږي، چې يو څه فرانسوي يې هم زده ده.

== سرچینې ==
* [http://news.bbc.co.uk/1/hi/world/south_asia/4833202.stm بي بي سی ټکې کام]
* [http://www.rohi.af/weekperson.php?id=71 د روهي وېبپاڼه]

== بهرنۍ تړنې ==
* http://www.afghan-web.com/bios/today/aabdullah.html
http://en.wikipedia.org/wiki/Abdullah_(Afghanistan)*
* http://aksana.blogspot.com/2009/03/blog-post_05.html

[[وېشنيزه:افغان جنګسالاران]]
[[وېشنيزه:افغانان]]
[[وېشنيزه:افغان سياستوال]]
[[وېشنيزه:افغان وزيران]]
[[وېشنيزه:د شمالي ټلوالې غړي]]
[[وېشنيزه:د شورای نظار غړي]]
