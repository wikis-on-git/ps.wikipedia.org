[[Image:200X200.GIF|thumb|289px|عبدالله عبدالله]]
ډاکټر عبدالله عبدالله د افغانستان په اوسني سياست کې يوه پېژندل شوې څېره ده. هغه د افغانستان د جبهه ملي د ګوند غړی او د همدغه ګوند د ولسمشرۍ کانديد دی، خو هغه د افغانستان د ولسمشرۍ لپاره ځان خپلواکه کانديد ګڼي. تر دې وړاندې هغه د افغانستان په لنډمهاله دولت کې د باندنيو چارو وزير پاتې شوی او د وزارت د مودې نه وړاندې د شمالي ټلوالې او د قومندان [[احمد شاه مسعود]] پخوانی وياند او د نظار شورا فعاله غړی هم پاتې شوی چې د طالبانو د واکمنۍ په وروستيو وختونو کې د احمد شاه مسعود د وژل کېدو وروسته وغوړيد. 

== مخينه ==
ډاکتر عبدالله عبدالله  دغلام محي الدين زمريالي  زوی دی،  پلار يې د ولسي جرګې په  وروستۍ دوره کې انتصابي وکيل و. عبدالله  د1939 لمرېز(د1960 ز) د تلې پر 15 مه نېټه  په کندهار، کابل او پنجشېر کې نړۍ ته سترګې پرانېستي دي.٭ ما ځکه درې واړه ولايتونه ياد کړل ، ځکه چې په بېلا بېلو اسنادو کې مې دا درې  ولايتونه د ده د زوکړې دځای په توګه وليدل.  له آره تاجک توکمی دی، [http://news.bbc.co.uk/1/hi/world/south_asia/4833202.stm]لکه مخکې ، چې وويل شول دی وايی ،چې پلار يې پښتون دی ،خو بيا د همدې پلار په تخلص (زمريالی) باندې شرميږی او له شرمه يې له خپل ځان نه پلار هم جوړ کړی يعنی تخلص يا کورنی نوم يې هم  عبدالله  کړی دی. 

== زده کړې ==
نوموړي خپلې لومړنۍ زده کړې د کابل ښار په غازي محمد ايوب خان ښوونځي کې تر لاسه کړي دي، او په 1976 ز کې په کابل کې له نادريې لېسې څخه فارغ شوی دی او په 1978 ز کې [[د کابل پوهنتون]] د طب پوهنځي ته شامل شو او په 1984 ز کې له طب پوهنځي څخه فارغ شو. 

== دندې ==
په 1985 ز کې په نور روغتون کې پر دنده وګومارل شو په روغتون کې يې خپله دنده په نيمايي کې پرېښوده او په همدغه کال پېښور ته ولېږدېده. ډاکتر عبدالله پر کال 1986 ز د پېښور دسيدجمال الدين افغان په روغتون کې د ډاکتر په توګه دنده تر لاسه کړه او دپنجشېر دجبهې سرپرست په توګه يې هم کار کاوه له دې وروسته بيا له قومندان احمد شاه مسعود سره د وياند اوسلاکار په توګه ګرځيده .

عبدالله د ډاکتر نجيب الله د حکومت له ړنګېدو وروسته د 1996-1992 ز تر منځ د دفاع وزارت د وياند او د مسعود د دفتر د رئيس دنده تر سره کړه او په 1997 ز کې د [[برهان الدين رباني]] د کوڅه واکۍ پر مهال د بهرنيو چارو په وزارت کې مرستيال شو. د طالبانو د واکمنۍ پر مهال، چې د برهان الدين رباني حکومت په پنجشېر او خواجه بهاء الدين کې رايسار شوی و، ډاکتر عبدالله  دبهرنيو چارو سرپرست وزير و.  په 2001 ز کې د سپټمبر له ۱۱مې وروسته، چې امريکا پر افغانستان بريد وکړ نو ورسره جوخت د شمال ټلوالې په مړژواندي بدن کې هم سېک راپيدا شو او نوموړی د بون په نيمګړې او قاچاقي تړون کې د بهرنيو چارو د وزير په توګه پر دنده وګومارل شو. او په انتقالي حکومت کې هم د بهرنيو چارو وزير و، چې له ټاکنو وروسته يې دغه څوکۍ، چې د څو لسيزو رادېخوا د تاجکو په ګروت کې ده سپنتا ته په ميراث کې ورپاتې شوه.

ډاکتر عبدالله درې لوڼې او يو زوی لري او پر دري سربېره له انګريزي او پښتو سره هم بلديت لري او ویل کيږي، چې يو څه فرانسوي يې هم ياده ده.

٭ د بېلګې په توګه په دريو مأخذونو کې د ډاکتر عبدالله د زېږېدو ځای کابل ، پنجشېر او کندهار ښودل شوی. کېدای شي دهر وخت او ځای له مصلحت سره سم يې د زېږېدو ځای تغيير کړی وي.
 
== سرچینې ==

* [http://news.bbc.co.uk/1/hi/world/south_asia/4833202.stm بي بي سی ټکې کام]
* [http://www.rohi.af/weekperson.php?id=71 د روهي ګورتپاڼه]

== بهرنۍ تړنې ==

* http://www.afghan-web.com/bios/today/aabdullah.html
http://en.wikipedia.org/wiki/Abdullah_(Afghanistan)*
*http://aksana.blogspot.com/2009/03/blog-post_05.html


[[وېشنيزه:افغاني جنګسالاران]]
[[وېشنيزه:د افغانستان وزيران]]


[[de:Abdullah (Afghanistan)]]
[[en:Abdullah (Afghanistan)]]
[[es:Abdullah Abdullah]]
[[pl:Abdullah Abdullah]]
[[sv:Abdullah Abdullah]]
