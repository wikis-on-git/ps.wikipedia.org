'''لېمه'''يوه ادبي ، فرهګني درې مياشتنۍ پښتو مجله وه ، چې د ۱۳۷۵ او ۱۳۷۹ لمريزو (۱۹۹۶ - ۲۰۰۰) زېږدي کلونو ترمنځ له مسکوه خپرېدله . 
==مخينه==
د لېمې ادبي فرهنګي درې مياشتنۍ مجلې بنسټ پر ۱۳۷۵ لمريز کال د روسيې په [[پلازمېنه]] [[مسکو]] کې د يو شمېر مېشتو افغان کډوالو فرهنګيانو [[عارف خزان]] ، [[محمد افضل ټکور]] ، [[عبدالمالک پيغام]] ، [[غلام محمد کاموال|غلام محمد کامه وال]] ، [[يوسف هېواد دوست]] او ممتاز ارمان له خوا کېښودل شو چې کتونکې ډله یې هم همدغه کسان ول . د مجلې لومړۍ ګڼه د ۱۳۷۵ لمريز کال په [[لړم]] (۱۹۹۶ ز کال په نوامبر) کې له چاپه راووته . د مجلې پازوال چلوونکی [[نظيف تکل|نظيف الله تکل]] وو. د مجلې د درېيمې ګڼې تر چاپ وروسته پازوال چلوونکی نظيف الله تکل له روسیې څخه د لوېديځو هېوادو په لور وکوچېد ، او ممتاز ارمان د مجلې پازوال چلوونکی شو . د مجلې د اتمې ګڼې تر چاپ وروسته ارمان هم د لوېدیځو هېوادو په لور کډوال شو او د پازوالۍ چارې عارف خزان ته وسپارل شوې . دا هغه مهال وو چې د مجلې د کتونکې ډلې نږدې ټول غړي له روسیې څخه لوېديځو هېوادو ته کوچېدلي ول . 
د لېمې مجلې د پازوال چلوونکي نوم له اره سمبوليکه بڼه درلوده او د مجېلې د چارو ډېر بوج د عارف خزان ، [[محمد طاهر کاڼی|محمد طاهر کاڼي]] او د يو شمېر نورو قلمي همکارانو پر غاړه وو . 
د لېمې مجلې وروستنۍ يانې ۱۵ ګڼه د ۱۳۷۹ لمريز کال د غبرګولي (۲۰۰۰ ز کال پر جون) له چاپه راووته او مجله د یو شمېر ستونزو لامله په ټپه ودرېده .  
==اخځونه==
#لېمه مجله ، لومړۍ ګڼه ، د ۱۳۷۵ لمريز کال لړم ، مسکو چاپ . 
#لېمه مجله ، څلورمه ګڼه ، د ۱۳۷۶ لمريز کال وږی (۱۹۹۷ ز کال سيپټمبر) ، مسکو چاپ . 
#لېمه مجله ، نهمه ګڼه ، د ۱۳۷۷ لمريز کال ليندۍ ، (د ۱۹۹۸ ز کال ډيسمبر) ، مسکو چاپ . 
#لېمه مجله ، پېنځلسمه ګڼه ، د ۱۳۷۹ لمريز کال غبرګولی ، (د ۲۰۰۰ ز کال جون) ، مسکو چاپ .
