'''عبدالرحيم خټک''' د پښتو ژبې يو شاعر دی . 
==مخينه== 
عبدالرحيم خټک د پښتو ژبې يو شاعر تېر شوی دی . دی د شعرونو یو ديوان لري چې تر اوسه لا نه دی چاپ شوی او په ټوله [[نړۍ]] کې يې يوازې درې قلمي نسخې شتون لري . ددغه ديوان يوه قلمي نسخه د روسیې فدراسيون [[د ختيځ پېژندنې انستيتوت]] په واک کې ده . دده د ديوان دغه قلمي نسه روسي متنپوه او ايرانپوه  [[کارل ګېرمانوويچ زالېمان]] پر ۱۹۰۸ زېږدي کال له [[بخارا]] څخه راوړې وه . 
عبدالرحيم خټک په زلميتوب کې د [[کندهار]] او [[تهران]] له لارې د روحاني استاد او پير په لټه کې بخارا ته تللی وو . نوموړی په بخارا کې د شيخ او صوفي شاعر [[ملا محمدي]] شاګرد شو او څه د پاسه پنځوس کاله یې په بخارا کې ژوند وکړ . په دې اړه پخپله خټک هم په خپلو شعرونو کې ليکلي دي . 
د عبدالرحيم خټک د ديوان قلمي نسخه دده تر مړينې پېنځه کاله وروسته ليکل شوې ده او کېدای شي چې د وخت په تېرېدو سره د څېړونکيو او چاپوونکیو د لېوالتيا وړ وګرزي . 
دده په اړه روسي ختيځپوه [[کوشيف]] پر ۱۹۶۸ ز کال يوه ليکنه کړې وه . همدا رانګه د [[کابل مجلې]] په ۵۸۵ ګڼه کې هم د ده په اړه يوه ليکنه چاب کړې وه ، چې له هغې نه وروسته بيا په [[کندهار مجله]] کې هم چاپ شوه . 
==اخځونه==
#ليکوال : و . و . کوشيف ، د پښتو ژبې د قلمي نسخو د کلکسيون راټولونه او څېړنه ، ژباړن [[محمد طاهر کاڼی]] ، لېمه مجله ، اتمه ګڼه ، ۲۴ ، ۲۶ ، ۲۷ مخونه ، د ۱۳۷۷ (۱۹۹۸) ز کال [[مسکو]] چاپ .
#http://ru.wikipedia.org/wiki/Залеман,_Карл_Германович
