'''عبدالرحيم خټک''' د پښتو ژبې يو شاعر دی . 
==مخينه== 
عبدالرحيم خټک د پښتو ژبې يو شاعر تېر شوی دی . دی د شعرونو یو ديوان لري چې تر اوسه لا نه دی چاپ شوی او په ټوله نړۍ کې يې يوازې درې قلمي نسخې شتون لري . ددغه ديوان يوه قلمي نسخه د روسیې فدراسيون د ختيځ پېژندنې انستيتوت په واک کې ده . دده د ديوان دغه قلمي نسه روسي سيالاني «ک . ګ . زاليمان» له بخارا څخه راوړې وه . 
عبدالرحيم خټک په زلميتوب کې د [[کندهار]] او [[تهران]] له لارې د روحاني استاد او پير په لټه کې [[بخارا]] ته تللی وو . نوموړی په بخارا کې د شيخ او صوفي شاعر [[ملا محمدي]] شاګرد شو او څه د پاسه پنځوس کاله یې په بخارا کې ژوند وکړ . په دې اړه پخپله عبدالرحيم خټک په خپلو شعرونو کې هم ليکلي دي . 
د عبدالرحيم خټک د ديوان قلمي نسخه دده تر مړينې پېنځه کاله وروسته ليکل شوې ده او کېدای شي چې د وخت په تېرېدو سره د څېړونکيو او چاپوونکیو د لې،التيا وړ وګرزي . 
دده په اړه روسي ختيځپوه کوشيف پر ۱۹۶۸ ز کال يوه ليکنه کړې وه . همدا رانګه په کابل مجلې په ۵۸۵ ګڼه کې هم ده ده په اړه يوه ليکنه چاب کړې وه ، چې له هغې نه وروسته بيا په کندهار مجله کې هم چاپ شوې وه . 
==اخځونه==
#ليکوال : و . و . کوشيف ، ژباړن محمد طاهر کاڼی ، د پښتو ژبې د قلمي نسخو د کلکسيون راټولونه او څېړنه ، لېمه مجله ، اتمه ګڼه ، د ۱۳۷۷ (۱۹۹۸) ز کال مسکو چاپ .
