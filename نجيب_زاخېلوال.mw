ډاکټر نجيب الله زاخېلوال د حاجي خليل الرحمن ځوی دی. په خټه مومند زاخېل دی چې ننګرهار ولايت د روداتو ولسوالۍ د زاخېلو په کلي کې په ۱۳۵۷ ل د چينګاښ په ۲۲ نېټه ( ۱۹۷۸ د جولايې ۱۳امه ) پيدا شوي دی.دې لا کوچنې وو چې د خپلې کورنۍ سره پاکستان ته کډوال شو. او د پېښور د ځنګلي په سيمه چې چې د متنو او بډه بېرې ترمينځ پرته استوګن شو.  
زده کړې
لومړۍ زده کړې يې د پېښور د ځنګلي کمپ د کمشنرۍ په لومړني ښونځي او مينځنۍ زده کړې يې د سيد جمال الدين افغان په ليسه او وروسته په پېښور کې د رحمان بابا د لېسې څخه په ۱۳۷۵ل ( ۱۹۹۶ز ) کال کې فارغ شو. دښوونځي د زده کړو يې سره يې په څنګ کې د وخت مروجه اسلامي علوم صرف، نحوه، فقه، احاديث او تفسير د وخت د جيدو دينې علماو څخه لوستي دي. د کانکور د ازموينې وروسته طب پوهنځي ته بريالی شو چې د ننګرهار د طب پوهنخي څخه په ۲۰۰۶ ز کال کې فارغ شو.
هلې ځلې
نوموړې د ښه استعداد له امله هماغه مهال چې په ليسه کې په زده کړه بوخت وو ليکنې کولې ي،ه نيمه ليکنه به يې د پېښور مشهورې ورځپاڼې وحدت ته ورکوله او زياتره ليکنې به يې د ځان سره ساتلې. خو کله چې طب پوهڼځي ته راغې نو د بېلا بېلو ملګرو په هڅونه يې ليکنې لاپسې زياتي کړې او د وحدت سربېره يې نورو خپرونو ته ليکنې کولې. 
د نارنج ګل د دوديزې مشاعرې په ترڅ کې د ښاغلي اسماعيل يون سره مخ شو. هغه لاپسې وهڅاوه او ورته يې د ليکلو په برخه يو لړ لارښونې وکړې. چې د يو څه وخت تېرېدو وروسته هيلې مجلې د ننګرهار استازې شو. چې هيله مجله د ښاغلي بيکسيار په مرسته د استاذ يون په مديريت خپرېدله.  نوموړی تر ۲۰۰۲ل کال پورې د هيلې مجلې استازې وو.
کله چې د طالبانو حکومت له مينځه ولاړ او د مطبوعاتو ازادۍ مروج شوه د نجيب زاخيلوال ليکنې د پخوا پّ بءتله پسې لاپسې زياتې شوې او بېلا بېلو اونيزو او ورځپاڼو ته يې ليکنې کولې. او ورسره يې په څنګه په بيلا بېلو علمي او سياسي سيمنارونو کې برخه هم اخيسته. چې د ننګرهار طب پوهنځي د فعالو او هڅاندو زده کړيالانو له ډلې څخه شمېرل کېده. 
او دا مهال هم په زياتره علمي او فرهنګي سيمنارونو کې برخه اخلي.
دندې
د جلال اباد څخه د خپرېدونکې طب مجلې بنسټ ايښودونکی او مسؤل مدير د ۲۰۰۴ څخه تر ۲۰۰۶ز کال پورې
د شايق د تعليمي مرکز مشر
د شرق راډيو د صحي پرګرامونو پروډيوسر
د اريانا طب پوهنځي د فزيالوژي استاذ
اثار
مينه څه شي دي، څېړنيز اثر ناچاپ
خاتون ( ژباړه ) هندې ناول
د کوچنيانو زړې ستونزې او د حل نوې لار ( د انګريزې څخه ژباړه )
د خويندو ورونو ترمينځ سيالي ( انګريزي څخه ژباړه )
کوچنيان که د خدای غضب
د نجيب فکرونه
يادونه بايد وکړو چې د نجيب زاخېلوال ټول کتابونه ناچاپ دی، چې نوموړې يې لامل خپله اقتصادي ستونزه بولي. او لدې سربېره نورې په لسګونو ليکنې هم لرې چې د بېلا بېلو ويبپاڼو سربېره د هې،اد دننه او دباندې په مجلو او ورځپاڼو کې چاپ شوي دي.
Najib zakhilwal 10:14, 11 ډيسمبر 2010 (UTC)
