'''نجيب الله زاخېلوال''' '''ډاکټر'''   په خټه مومند زاخېل دی چې ننګرهار ولايت د روداتو ولسوالۍ د زاخېلو په کلي کې په ۱۳۵۷ ل د چينګاښ په ۲۲ نېټه ( ۱۹۷۸ د جولايې ۱۳امه ) زېږېدلی .

== مخینه ==
د طب د ډاکټر نجيب الله زاخېلوال د پلار نوم حاجي خليل الرحمن زاخېلوال دی . دی لا کوچنی و چې د خپلې کورنۍ سره [[پاکستان]] ته کډوال شو. د کډوالۍ پر مهال د [[پېښور]] په [[ځنګلي]] نومې سيمه کې چې د [[متنو]] او [[بډه بېره]] ترمينځ پرته ده استوګن شو. 

== زده کړې == 

لومړنۍ زده کړې يې د پېښور په ځنګلي نومي سیمې ته څېرمه [[پنډغالي]] ([[کمپ]])کې د [[کمېشنرۍ]] په لومړني ښونځي کې پیل کړې . مينځنۍ زده کړې يې د سيد جمال الدين افغان نومي لېسه او وروسته په پېښور کې د رحمان بابا د لېسې څخه په ۱۳۷۵ل ( ۱۹۹۶ز ) کال کې فارغ شو. دښوونځي د زده کړو برسره يې د وخت دودیزه اسلامي علوم صرف، نحوه، فقه، احاديث او تفسير د جيدو نومي دينې علماو څخه ولوستلې . د کانکور د ازموينې وروسته طب پوهنځي ته بريالی شو چې د [[ننګرهار]] [[د طب پوهنخي]] څخه په ۲۰۰۶ ز کال کې فارغ شو.

== د لېسې پر مهال بوختياوې ==
 
نوموړي د لیکني استعداد له کبله د ليسې د مهاله پر لیکوالۍ بوخت و. ځينې ليکنې به يې د پېښور مشهورې ورځپاڼې [[وحدت ورځپاڼ]]ې ته ورکولې او ډېری ليکنې به يې د ځان سره ساتلې. خو کله چې د [[طب]] پوهڼځي ته ورغی نو د بېلا بېلو ملګرو په هڅونه يې ليکنې لاپسې زياتي کړې او د وحدت سربېره يې نورو خپرونو ته ليکنې کولې. دنوموړي له اړخه چې وايي ٫٫په لیکوالۍ کې ېې د افغانستان د [[مخور]] [[لیکوال]] [[پوهاند]] [[محمد اسماعيل يون|محمد اسماعیل يون]] لارښوونې او هڅونې د یادېدو وړ دي٬٬ . د نارنج ګل د سیمه اییزې دودیزې مشاعرې په غوندو کې ېې هم ګډون کاؤه.د يو څه وخت له تېرېدو وروسته هيلې مجلې د ننګرهار ولایت د لیکوالو په کتار کې ګډ شو.دهيلې مجله د ښاغلي بيکسيار په مرسته د استاد يون په پازوالۍ خپرېدله.  نوموړی تر ۲۰۰۲زېږیز کال پورې د هيلې مجلې د ننګرهار د څانګې استازی و.
کله چې د طالبانو حکومت ړنګ شو او د مطبوعاتو د ازادۍ په نوم رسنۍ ډېرې شوې ، د نجيب زاخيلوال ليکنې د پخوا په پرتله لاپسې ډېرې شوې. بېلا بېلو اونيزو او ورځپاڼو ته يې ليکنې کولې.د لیکنو تر څنګ ېې په بيلا بېلو علمي او سياسي سيمنارونو کې برخه هم اخيسته، ځکه هم د ننګرهار د طب پوهنځي د ګړنديؤ او لېواله زده کړيالانو له ډلې څخه شمېرل کېږي. 
او اوس مهال هم په زياتره علمي او فرهنګي سيمنارونو کې برخه اخلي.

== دندې ==
# د ۲۰۰۴ څخه تر ۲۰۰۶ز کال د جلال اباد څخه د خپرېدونکې طب مجلې بنسټګر او پازوال 
# د شايق د تعليمي مرکز مشر
# د شرق راډيو د صحي خپروونو جوړونکی
# د اريانا طب پوهنځي د [[فزيالوژي]] ښوونکی

== اثار ==
مينه څه شی ده؟ څېړنيز اثر (ناچاپ)

خاتون ( ژباړه ) هندې ناول (ناچاپ)

د کوچنيانو زړې ستونزې او د حل نوې لارې ( د انګريزې څخه ژباړه )

د خويندو ورونو ترمينځ سيالي ( انګريزي څخه ژباړه )

کوچنيان که د خدای غضب

د نجيب فکرونه

'''يادونه:''' بايد وکړو چې د نجيب زاخېلوال ټول کتابونه ناچاپ دي، چې نوموړی يې لامل خپله اقتصادي ستونزه بولي. او لدې سربېره نورې په لسګونو ليکنې هم لرې چې د بېلا بېلو ويب پاڼو سربېره د هېواد دننه او دباندې په مجلو او ورځپاڼو کې چاپ شوي دي.

'''د لیکوال مدني حالت'''

== سرچینې == 
د لیکوال لخوا لیکل شوی














[[وېشنيزه:افغانان]]
