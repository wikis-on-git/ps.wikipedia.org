د افغانستان يو له هغو لوبغاړو چې د ايم سي سي له خوا يې هم لوبه کړې ده ،ښى لاسى منډه جوړونکى او ورو بالر
د ١٩٨٥ کال د مارچ په اوومه نېټه په لوگر کې زيږيدلى دى

محمد نبي عيسى خيل يو له هغو لوبغاړو دى چې د انگلستان مخکيني کپتان مايک گېتينگ يې ډيره ستاينه او سپارښتنه کړې ده .

د هغه په انتخاب دى د نړۍ په تر ټولو مشهور کلب ايم سي سي کې ولوبيد .

دۀ د انگلستان د ايسيکس کاونټۍ له دويم ټيم سره په لوبه کې سل منډې وکړې او دغه راز يې د پاکستان د کسټم له خوا هم په يوه لوبه کې سل منډې کړې دي .

ملي لوبډلې ته د محمد نبي عيسى خيل اهميت له دې حقيقته روښانه دى چې دۀ د افغانستان لپاره تر بل هر لوبغاړي ډيرې مندې جوړې کړي دي و په بالينگ کې له حميد حسن وروسته تر ټولو ډير مخالف لوبغاړي هم دۀ سوځولي دي ،
محمد نبي عيسى خيل تر اوسه د ٢٨.١٠ په اوسط کې ٨١٥ منډي کړي او د ١٣.٤١ په اوسط يې ٤٦ لوبغاړي سوځولي دي .

د دۀ تر ټولو ډيرې مندې ١١٢ دي او تر ټولو ښه بالينگ يې د ٣٠ منډو په بدل کې د پنځو لوبغاړو سوځول و .
[[وېشنيزه:د کرکټ ملي لوبډله]]
[[انځور:محمد_نبي_عيساخېل.jpg‏ ]]
