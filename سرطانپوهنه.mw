'''سرطانپوهنه''' يا '''اونکالوجي''' (له يوناني ژبې ''اونکوس'' (ὄγκος), چې د حجم، تودې يا تومور په مانا، او د ''-لوجي'' (-λογία), وروستاړي نه چې د "زده کړې" مانا لري) د طب يوه څانګه ده چې د سرطاني ناروغيو سره سرو کار لري. پدې څانګه کې د بېلابېلو سرطاني ناروغيو او تومورونو پېژندنه او درملنه هم نغاړل شوي. د دغې څانګې څانګپوه ''اونکولوجېست'' يا ''سرطانپوه'' بلل کېږي. 
اونکولوجي يا سرطانپوهنه په لاندې موضوعګانو اړونده ده:
* په يوه ناروغ کې د هر ډول سرطان د پېژندنې او تشخيص اړوند
* درملنه (بېلګه، [[جراحي]]، [[کيمودرملنه]]، [[وړانګودرملنه]] او نورې شته درملنې)
* د سرطاني ناروغ د بريالۍ درملنې وروسته يې څارنه
*  سرطاني ناروغ د وروستي پړاو [[پاليېټيف پالنه]] 
* د سرطاني درملنې شاوخوا [[اخلاق|اخلاقي]] پوښتنې
* د عامه وګړو [[څارنه (طب)|د څارنې]] هڅې يا
* د سرطاني ناروغ د خپلوانو (په هغه سرطاني ناروغيو کې چې د وراثت پر بنسټ رامېنځ ته کېږي، لکه د تي سرطان)

== پېژندنه ==
د سرطاني ناروغيو په پېژندنه کې تر ټولو اهم د ناروغ روغتيايي پېښليک: البته  د روغتيايي شکايت څرنګوالی هر ډول نښې نښانې ([[ستړيا (فيزيکي)|ستړيا]], [[وزن بايلنه]], د وينې د کمښت ناڅرګنده سبب، په ناڅرګند سبب رامېنځ ته شوې تبه، نيوپلازم ته ورته علايم او نورې نښې). غالباً په يوې فيزيکي کتنې د يوه نيوپلازم ځای او سيمه رابرسېرېږي.
