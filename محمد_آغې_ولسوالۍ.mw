{{مالوماتبکس سيمه}}
'''د محمد اغې ولسوالۍ''' د لوگر لومړنۍ ولسوالۍ ده چې له پلازمینې [[کابل]] سره ۴۰ کیلو متره واټن لري. ددې سیمې تسمیه په دې ډول ده، چې له غزني څخه دوه وروڼه د محمد اغا او جمال اغا په نامه لوگر ته راغلل.

محمد اغا یې په لوگر کې مېشت شو او جمال اغا یې په شمالي کې، چې اوس هم د شمالي په [[کاپيسا ولايت|کاپيسا]] کې د جمال اغه په نامه د یوه ځای نوم دی. محمد اغه د همدغه لومړني ورور نوم دی چې اوس د لوگر یوه لویه ولسوالۍ په ده پورې مربوطه ده.
د لوگر دغه تاریخي سیمه او ولسوالۍ له کولتوري پلوه ډېره بډایه سیمه ده. لکه د سلطان صیب غر، زرغون ښار، شاهي کلا، مغل خېل، گمران او داسې نور د فرهنگي ارزښتونو له پلوه ډېرې زېرمې لري. همداډول په دغه سیمه کې طبیعي کانونه ډېر زیات دي؛ د بېلگې په توکه د عینکو مس، د سليمان د غرونو لړلۍ چې په لوگر کې ده. دغه غره ته تور غر وايي چې ډېرې ارزښناکې ډبرې لري، چې دې ډبرو کې ۶۰ سلنه اوسپنه او کرومیت گډ دي. ددې ډبرو را ایستنه اوس په ناقانونه توگه دوام لري. دغه سیمه د روسانو د یرغل پر مهال سخته ځپل شوې او خلک ېې تر دې مهاله له اقتصادي ستونزو سره لاس و گریوان دي، خو بیا هم له مدني او کولتوری ژوند څخه برخمن دي.

== د محمد آغې ولسوالۍ کلي ==
# زيد آباد
# پول کندهاری
# داوو
# مس عينک
# دشت سقاوه
# ځاځی کلی




















{{د لوگر ولسوالۍ}}
[[وېشنيزه:ولسوالۍ]]
[[وېشنيزه:د افغانستان ولسوالۍ]]
[[وېشنيزه:محمد اغې ولسوالۍ]]
[[وېشنيزه:د لوگر ولسوالۍ]]
