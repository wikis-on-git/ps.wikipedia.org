{{پاچا-مالوماتبکس
| name            = شاه حسين هوتک 
| title           = [[د افغانستان پاچايان]]
| انځور   = Shah-Husain-Hotak.jpg
| image_size      = 200px
| caption         = 
| reign           = [[هوتکي واکمني]]: ۱۷۲۵ ز. - ۱۷۳۸ ز.
| coronation      = 1725
| othertitles     = [[شاه]], [[مير]], [[سلطان]]
| full name       = شاه حسين هوتک
| predecessor     = [[شاه محمود هوتک]]
| successor       = [[احمد شاه دراني]]
| suc-type        =
| heir            =
| queen           =
| consort         =
| ماندينه 1        =
| ماندينه 2        =
| ماندينه 3        =
| ماندينه 4        =
| ماندينه 5        =
| ماندينه 6        =
| issue           =
| royal house     =
| dynasty         = [[هوتک]]
| royal anthem    =
| پلار                          = [[ميرويس هوتک]]<ref>{{Cite book|title=The Afghans |last1=Vogelsang |first1=Willem |authorlink=|coauthors=|volume=|year=2002|publisher=Wiley Blackwell|location=|isbn=0631198415|page=224|pages=382|url=http://books.google.com/books?id=9kfJ6MlMsJQC&lpg=PP1&pg=PA224#v=onepage&q&f=false|accessdate=2010-08-22}}</ref>
| مور                          =
| birth_date   =  
| birth_place  = [[کندهار]]
| death_date   = [[۱۷۳۰ ز.]]
| death_place  = [[کندهار]]
| date of burial  =
| place of burial = کندهار
| مذهب                = [[سني اسلام]]
|}}

د [[ميرويس هوتک|ميرويس نيكه]] دويم زوى حسين نومېد چې د ۱۱۱۴ هـ كال د ربيع الاول پر ۲۳ د كلات په سيوري كې وزېږېد. د عمر تر دولسو كلو پورې يې [[فقه]]، [[تفسير]]، [[منطق]] او د بلاغت علوم ولوستل. هغه مهال چې پر ۱۱۳۵ هـ كال [[شاه محمود هوتک|اعليحضرت شاه محمود]] [[اصفهان]] فتح كړ، نو خپل كشر ورور حسين يې د [[كندهار]] پر تخت كېناوه. اعليحضرت شاه حسين ډېر عالم، اديب او علم روزونكى پاچا وو او د ده عصر پر پښتنو باندې په ډېرې ارامۍ او راحت تېر شو، لوېديزې او شمالي خوا ته تر [[فراه]]، [[سبزوار]] او [[هرات]] پورې او ختيځ خواته تر [[غزني]] او [[گومل]] پورې ده حكمراني كوله او سربېره پردې، [[پښين]] ، [[شال]] او د [[پنجاب]] د اسماعيل او غازي خان دېرې هم د شاه حسين په وختو كې فتح شوې. همدارنگه د [[ملتان]] لته هم د كندهار د قوواو له خوا تهديد شوه او د پښتنو پرمختگ د ملتان تر حدودو ورسېد. د دې زلمي پاچا د علم پروروۍ د ثبوت لپاره همدا دليل بس دى چې په شاهي ارگ كې يې ادبي انجمن جوړ كړى وو او په اوونۍ كې به یې يوه ورځ د خپل وخت ډېر لوى علما، شاعران او اديبان خپل كتابتون ته رابلل. شعرونه به يې اورېدل او ادبي مجلسونه به يې كول. شاعرانو ته به يې صلې وركولې چې د همدې ټولنې په بركت او ددې پاچا په امر د پښتو قيمتي نښير [[پټه خزانه]] ډگر ته راووت او وليكل شو او نور ډېر كتابونه په پښتو كې پيدا شول. شاه حسين پخپله هم د پښتو ژبې ښه شاعر وو. پر ملي وزن يې خواږه شعرونه ويل. د دې علم دوست پاچاهي تر ۱۱۴۹ هـ پورې دوام وكړ ، څو د همدې كال د رجب په ۱۷ [[نادر شاه افشار]] د [[افغانستان]] خواته د ضبط په خيال راوكوچېد، ځكه چې ده د درې څلورو كالو پرله پسې جگړو په اثر د هرات د ابداليو حكومت له منځه اخيستى وو او د پښتنو د ځواکونو پاتې برخه يې هم په [[پارس]] او [[گورجستان]] كې ماته كړې وه، ځكه يې نو اوس د كندهار د غلځيو د پايمالولو څخه بل كار نه درلود. د كوچني اختر د مياشتې پر دويمه نادر شاه تر [[سيستان]] راتېر شو او د همدې مياشتې پر ۱۸ د دلخك او دلارام له لارې د [[هېلمند]] غاړې ته راورسېد او د دې ځاى تر نيولو وروسته د كوچني اختر پر ۲۱ د هېلمند تر سيند راپورې ووت. د ۱۱۴۹ هـ د ذيقعدې په اوايلو كې يې د كندهار کلکه كلا محاصره كړه. شاه حسين د كندهار زلمى مدافع له خپل نامتو سپه سالار [[سيدال خان ناصر]] سره يو كال او څو مياشتې په مېړانه دفاع وكړه او نادر شاه يې له خپل ستر پوځي ځواک سره پرې نه ښود چې پر ښار تصرف وكړي. د ۱۱۵۰ هـ د ذيحجې لومړۍ ورځې وې چې د زلمي شاه حسين نظامي طاقت پاى ته ورسېد، ځكه چې تر هغه دمخه د هوتكو د دورې نامتو او زړور سپه سالار سيدال خان ناصر د شاه حسين له زوى محمد سره د كلات په كلا كې د نادر د جنگياليو په لاس ورغى او دا نامتو سپه سالار د نادر په امر د سترگو له نعمته بې برخې او ړوند كړاى شو. ځكه نو شاه حسين هم نادر شاه ته تسليم شو او د ده له دې تسلېمېدو سره د هوتكو د شاهنشاهۍ لمر ولوېد او لكه [[سلطان محمد]] چې ليكي: «زلمى شاه حسين تر ۱۵ كالو سلطنت وروسته د نادرشاه په امر د پارس [[مازندران]] ته تبعيد شو او هماغلته د نادري قهر د زهرو په مټ د برات په لسمه پر ۱۱۴۹ ؟ ، بايد  ۱۱۵۲ وي، له دنيا ولاړ. 

==د شاه حسين هوتک د شعر یوه بېلگه== 

غزل 


 بېلتانه دې د غمو په چپاو چور کړم 
 په تيارو کې د هجران يې له تا دور کړم 
 بېلتانه دې هسې اوښکې راخپرې کړې 
 ستا د فکر په گرداب کې تل عبور کړم  
 د فراق پړی مې کښېوت ومرۍ ته 
 په جهان کې يې رسوا لکه منصور کړم 
 په وصال دې هم ناښاد یمه دلبرې  
 د بېلتون فکر په زړه کې ناصبور کړم  
 د باڼو غشی مې وخوړ په ځيگر کې
 غمازانو په غمزو غمزو مهجور کړم 
 خلک ياد زما د عشق په لېونو کا 
 زه '''حسین''' محبت هسې مشهور کړم

==سرچینې==
<references/>‎
# [[عبدالروف بېنوا]] ، [[ميرويس هوتكي|ميرويس نيكه]] ، ۱۴۶ - ۱۴۹ مخونه ، د ۱۳۸۴ لمريز ( ۲۰۰۵ ز ) كال چاپ . خپرندوى د افغانستان د كولتوري ودې ټولنه-جرمي .   
#هوتک محمد، پټه خزانه، ۱۱۴ مخ، د ۱۳۳۹ لمريز کال دويم چاپ. 


[[وېشنيزه: د افغانستان پاچايان]]
[[وېشنيزه: افغانستان]]
[[وېشنيزه: پښتانه]]
