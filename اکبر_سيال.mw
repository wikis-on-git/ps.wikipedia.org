
'''اکبر سیال''' (۱۹۶۳ ز [[کال]] د [[جنوري]] ۳) د [[پښتو ژبه|پښتو ژبې]] يو [[شاعر]] دی. 

==مخينه== 
اکبر سیال پيژندگلو پر ۱۹۶۳ ز کال د جنوري پر ۳ دریمه د ملکنډ ايجنسۍ په بټ خیله کې زیږیدلی، خو د دوی د پلار نیکه کلی جندول مایار دی. نوموړي په ادبیاتو کې د ماسټرۍ سند اخيستی؛ په [[اسلام آباد]] کې د «پښتون کلچرل ایسوسي ایشن» په نوم د پښتو کلتور د پاره د مودو نه زیار باسي او په خیبر ټي وي کې د (پښتو ټکي په ټکي) پروگرام کوربه وي.  

داکبر سیال شعرونه يو گڼ شمیر سندغاړو ویلي، چې ورکې [[هارون باچا]]، [[سردار علي ټکر]]، [[نغمه]]، [[گلزار عالم]]، [[بختیار خټک]] ، [[سر فراز]]، [[نازیه اقبال]] او گڼ شمیر نور شامل دي. 

== چاپ شوي اثار ==
# ژوند (شعري ټولگه). 
# جانان (شعري ټولگه). 
# رنگونه (شعري ټولگه). 
# په جنگ دې اور ولگي (شعري ټولگه). 
# دا پرهرونه به گنډل غواړي (شعري ټولگه). 
# اوښکې اوښکې مسکیتوب (شعري ټولگه). 
# زمونږ په کلي کې شر مه جوړوئ (شعري ټولگه). 
# په گلدرو دې ورول اورونه (شعري ټولگه). 
# [[خوشحال خان خټک]] د گندهارا تهذیب لوی نوم. (په جاپانۍ ژبه د خوشحال خټک د شعرونو ژباړه). د جاپاني لیکوال حدیتي ایشوزکا په مرسته ژباړلي دي.

==سرچينې==
# https://www.mashaalradio.com/a/24654052.html
# https://www.mashaalradio.com/a/25754187.html
