'''ارواښاد الحاج عبدالغفور وېان'''د د راډیو افغانستان نومیالی ویاند و.

هغه وخت زه لا د نهو کالو وم چې ویاند صیب مې په راډیو کې د ماشومانو د خپرونې د ثبت په ستدیو کې ولید .مناسبه او دنګه ونه ، زیږه نارینه څېره خو له خندا ډکه خوله هغه په خپلو ټولو همکارانو کې محبوب او ګران کړی و .
[[File:عبدالغفور ویاند.jpg|thumb|عبدالغفور ویاند، د افغانستان راډیو له لومړنیو ویاندویانو څخه]]
مهربانه خبرې او تشویقي پېرزوینې یې تر اوسه زما په غوږونو کې انګازې کوي .هوکې ! ویاند صیب یادوم ، عبدالغفور ویاند ، دا د راډیو افغانستان له لومړنیو او غورونطاقانو څخه یو غوره نطاق .څو ورځې مخکې د هیواد نومیالي فرهنګي شخصیت ښاغلی سعدالدین شپون راسره په خبرو کې د ویاند صیب یادونه وکړه ، او ددې تر څنګ یې چې د افغان فرهنګیانو په معرفۍ کې زما له کار څخه ستاینه وکړه راته یې سپارښتنه وکړه چې د ویاند صیب په باب او د هغه د کارونو یادونه هم وکړم .د هماغو هڅو په پای کې دا دی ویاړم چې د هغه په باب مې دغه لنډه لیکنه د هغه د لمسي ښاغلي حبیب ویاند په مرسته برابره کړه .

ارواښاد الحاج عبدالغفور وېاند د ملک سلېم الله خان زوی په قوم مومند، په کال ۱۳۰۱ هجری شمسی کی د ننګرهار د روداتو ولسوالی د حصارشاهی د ملکانو په کلی کی په ېو متدېنه او علم پروره کورنی کی زېږدلی .

د لومړنیو کابل راډیو ویاندویانو څخه باید د عبدالغفور ویاند خدمتونه باید په نیکۍ سره یاد کړو، ځکه چې ډېری وختونه به به اړوندې راډیو ونشوای کولای چې د رسمي خبري اژانسونو ورلېږلي خبرونه ترلاسه کړي، نو ویاند صېب به د بي بي سي، مسکو غږ، امریکا غږ او نورو رادیوګانو له لیارې خبرونه اورېدل او بیا به یې د مایک له لارې د افغانستان اوسېدونکو ته بېرته ور رسول. <ref name="test">[http://www.vawr.org/en/wp-content/uploads/1A-glance-to-the-radio-history-in-world-and-Afghanistan-.pdf نګاهی به سیر تاریخی رادیو در جهان و افغانستان], لیکواله: جمیله مجاهد، ۱۳۸۶لمریز.</ref>

==زده کړه==
خدای بښلی وېاند په کال ۱۳۰۸ کې د روداتو د ولسوالی په ښوونځی کی شامل شو او په لمړی درجه ېی بری لېک تر لاسه کړو او په هماغه ښوونځی کی د ښوونکی په حېث د وطنوالو د خدمت دنده په غاړه واخسته. مرحوم وېاند همېشه د علم او لوړو تحصېلاتو علاقمند وو او پدی خاطر کابل ته راغی او د استقلال په عالی لېسه کی د پښتو ژبی د استاد په حېث دنده تر لاسه کړه او دده تر څنګ ېی خپل تحصېلاتو ته هم د شپی په لېسه کی دوام ورکړ او په عالی درجی بری لېک ېی ترلاسه کړو. 

==دندنې==
ارواښاد وېاند د افغانستان د رادېو د لمړېو نطاقانو له ډلی څخه وو او د خپلی خاصی علاقی ښه غږ او استعداد له امله وزېر محمد ګل خان مومند ده ته د وېاند لقب ورکړ . 

خدای بښلی وېاند د افغانستان رادېو له لارې د خپلو ګرانو هېودوالو څلوېښت کاله خدمت کړېدی
همدارنګه ارواښاد وېاند د رادېو افغانستان د نطاقانو په روزلو کښی ډېره فعاله ونډه لرله او بی شمېره شاګردان ېی روزلی دی.

===د فراه د پوهنې رییس په توګه===
مرحوم وېاند د افغانستان د پوهنی د وزارت له خواه د فراه د ولاېت د پوهنې د عمومی مسؤل په حېث ، د کابل د ښارې ښوونځېو د رئېس په حېث او د کابل د ولاېت د پوهنی د عمومی رئېس په حېث ، د قندهار د ولاېت د پوهنی د رئېس په حېث او د پوهنی د وزارت د پلټنی د رېاست د مرستیال په توګه دندی ترسره کړېدی.

===کونړ کې د والي په توګه===
ارواښاد وېاند ته د وقت د حکومت د لازمی کتنې پر اساس په کال ۱۳۵۰ کې د کونړونو د ولاېت د والی په حېث دنده وسپارله شوه چه د افعان ملت د لا ښه خدمت خادم وګرځېد.
ارواښاد وېاند د پوهنی د وزارت د ابتداېی او ثانوی ټولګېو د پښتو قراېت تالېف کړېدی او ددې تر څنګه ېی د متونو په لوستلو کې یې ځانګړی فصاحت او بلاغت درلود او ډېر ژر د غوره دیکلماتور په توګه هم شهرت وموند .هغه وخت ویاند صیب د ښه غږ او پر نطاقۍ د تسلط له امله د ده د غږ بی شمېره خوښوونکي د هغه د هنر مجذوب ول .

اروا ښاد وېاند په کال ۱۳۷۱ کی د ناخوښو داخلی حالاتو له کبله پاکستان ته هجرت وکړو او د مهاجرت په دور کی ېی هم د افغانانو د ټولنېزو خدمتونو کې مهمه ونډه اخسته او د ختېزو ولاېاتو د سپېن ږېرو د ېولس کسېزی ټولنی د رهبری مهم غړی پاتی شوی ؤ چې د ختېزو ولاېاتو د خلکو د مشکلاتو د سوله اېز حل ملګری ؤ او پدی لار کی ېی بی شمېره سرښندنی کړېدی.

==مړینه==
ارواښاد وېاند د هغی ناروغی له امله چی ورپېښه شوی وه په کال ۱۳۸۷ د ثور د مېاشتی په دولسمه نېټه د ۸۶ کلو په عمر له دی فانی نړی څخه رحلت وکړو او په خپله پلرنی حضېره کی خاورو ته وسپارل شو. 

روح دی ښاد او ېاد دی تل پاتی وی
انا لله و انا الېه راجعون

هیله ده د افغانستان د ملی راډیو تلویزیون او افغانفلم مشرتابه د راډیو افغانستان یوه ستډیو ددغه نومیالي نطاق په نامه ونوموي

==تړلې لیکنې==

==سرچینې==
<references />


[[وېشنيزه:افغانستان راډیو]] 
[[وېشنيزه:پښتانه ویندویان]] 
[[وېشنيزه:پښتانه لیکوالان]] 
[[وېشنيزه:لیکوالان]] 
[[وېشنيزه:پښتانه]] 
[[وېشنيزه:افغانان]] 
[[وېشنيزه:نطاقان]]
