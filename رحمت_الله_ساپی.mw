[[دوتنه:General Rahmatullah sapay.jpg|بټنوک|250px|کيڼ|[[جنرال]] رحمت الله ساپی]]

جنرال '''رحمت الله ساپی''' ([[زوکړه]] ؟ - [[مړینه]] ۱۳۸۴ لمريز لېږدي (۲۰۰۵) زېږدي [[کال]] [[انگلستان ]]) د [[افغانستان]] يو نامتو جهادي جنرال او [[لیکوال]] وو.    

==مخينه== 

جنرال رحمت الله ساپی د غلام غوث زوی، په تگاب کې زېږېدلی دی. لومړنۍ او منځنۍ زده کړې يې په حربي ښوونځي کې وکړې او لوړې زده کړې يې د پلي پوځ په څانگه کې په حربي پوهنتون کې پای ته ورسولې او د دويم بريدمن په رتبه ترې فارغ شو. هغه نورې لوړې زده کړې په [[شوروي اتحاد]]، [[امريکا]] او انگلستان کې وکړې.  

رحمت الله ساپی د افغانستان په ملي پوځ کې د غرنیو او پراشوټي کوماندو ځواکونو بنسټ اېښوونکی او بولندوی وو. هغه د [[سردار محمد داود خان]] په کودتا کې زنداني شو، وروسته بيا وتښتېد او انگلستان ته کډوال شو. نوموړی د افغانستان په څلورو ولايتونو [[کونړ ولايت]]، [[ننگرهار ولايت]]، [[پکتيا ولايت]] او [[پکتيکا ولايت]] کې د ملي اسلامي محاذ لوی جهادي بولندوی وو. همدا راز د مجاهدینو د فرقې بولندوی، د تعليمي غونډ بولندوی، وروسته بیا د بولندويانو د سراسري شورا د لوی کميسیون غړی وو. هغه د جهاد په گټه پوځي او سیاسي اغېزمن فعاليتونه وکړل؛ په بهر کې یې د جهاد د ټپيانو د درملنې په اړه اغېزمنې هلې ځلې کړې دي. د مجاهدينو د لوژستيکي اکمالاتو په برخه کې يې هڅې کړې دي او د جهاد په گټه يې راډيويي او ورځپاڼيز تبليغات کړي دي.  

ساپی د ډاکتر [[محمد نجيب الله]] تر واکنمۍ وروسته د [[برهان الدين رباني]] د واکمنۍ پر مهال درې دندې درلودې، يانې دا چې د دولت وزير، د دفاع وزارت مرستيال او د ديسانت [[قول اردو]] بولندوی وو. وروسته يې دا دندې د اعتراض په ډول پرې ښووې، په هېواد کې يې د جگړې د پای ته رسېدو په لاره کې د سولې او امنیت په پار پر سیاسي هاند و هڅه لاس پورې کړ.  
 
د رحمت الله ساپي پلار يو قومي مشر وو، چې د [[محمد ظاهر شاه]] د واکمنۍ پر مهال د شورا وکيل وو. هغه د کمونيست پلوه واکمنۍ پر مهال مجاهد وو چې د ۱۹۸۴ زېږدي کال د روژې د مبارکې مياشتې پر ۱۴ د روسانو له لوري په يوه وسله وال ټکر کې ووژل شو.  

==مدني اکر== 

==مړينه== 
 
==چاپ شوي نښيرونه يې== 

۱- مسعود پېژنﺉ؟ ملي اتل که ملي خاين. 

۲- افغانستان څنگه تباه شو؟ د ۱۳۷۴ ل ل کال [[پېښور]] چاپ. 
 
==اخځليک== 
 
۱- ساپی، جنرال رحمت الله، افغانستان څنگه تباه شو؟، د ۱۳۷۴ ل ل کال پېښور چاپ، 
۲۶۵مخ.  

۲- http://benawa.com/details.php?id=4414


[[وېشنيزه:پښتانه ليکوال]] 
[[وېشنيزه:افغاني ليکوال]]‎ 
[[وېشنيزه:پښتانه]] 
[[وېشنيزه:افغانان]]
[[وېشنيزه:افغان جنرالان]]
