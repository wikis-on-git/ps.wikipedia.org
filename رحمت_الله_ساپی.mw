[[دوتنه:General Rahmatullah sapay.jpg|بټنوک|250px|کيڼ|[[جنرال]] رحمت الله ساپی]]

جنرال '''رحمت الله ساپی''' ([[زوکړه]] ؟ - [[مړينه]] ۱۳۸۴ لمريز لېږدي (۲۰۰۵) زېږدي [[کال]] [[انگلستان  ]]) د [[افغانستان]] يو نامتو جهادي جنرال او [[لیکوال]] وو.    

جنرال رحمت الله ساپی د غلام غوث زوی په تگاب کې زېږېدلی دی. لومړی يې حربي ښوونځی او بیا د پلي پوځ په څانگه کې حربي پوهنتون پای ته ورساوه او د دويم بريدمن په رتبه ترې فارغ شو. لوړې زده کړې یې په شوروي اتحاد، امريکا، انگلستان کې وکړې. د غرنیو او پراشوټي کوماندو ځواکونو بنسټ اېښوونکی او بولندوی يې وو. 
جنرال ساپی دداود خان په کودتا کې زنداني شو، وروسته بيا وتښتېد او انگلستان ته کډوال شو. هغه په افغانستان په څلورو ولايتونو کونړ، ننگرهار، پکتيا او پکتيکا کې د ملي اسلامي محاذ لوی جهادي بولندوی وو. همدا راز د مجاهدینو د فرقې بولندوی، د تعليمي غونډ بولندوی، وروسته بیا د د بولندويانو د سراسري شورا د لوړ کميسیون غړی وو. هغه د جهاد په گټه پوځي او سیاسي اغېزمن فعاليتونه وکړل؛ په بهر کې یې د جهاد د ټپيانو د درملنې اړه اغېزمنې هلې ځلې کړې دي. د مجاهدينو د لوژستيکي اکمالاتو کې يې هڅې کړې دي. د جهاد به گټه يې راډيويي او او ورځپاڼيز تبليغات کړي دي. 
رحمت الله ساپی د ډاکتر نجيب الله تر واکنمۍ وروسته د رباني واکمنۍ پر مهال درې دندې درلودې چې هغه ددولت وزير، د دفاع وزارت مرستيال او د ديسانت قول اردو بولنتون (قومانداني) وه. وروسته يې دا دندې د اعتراض په ډول پرې ښووې، په هېواد کې د جگړې د پای ته رسېدو په لاره کې يې د سولې او امنیت په پار پر سیاسي هاند و هڅه لاس پروې کړ.  
د رحمت الله ساپي پلار يو قومي مشر وو. د ظاهر شاه د واکمنۍ پر مهال د شورا وکيل، د کمونيستانو د واکمنۍ پر مهال مجاهد وو چې د ۱۹۸۴ زېږدي کال درږژې مبارکې مياشتې پر ۱۴ د روسانو له لوري په يوه وسله وال ټکر کې ووژل شو.  

اخځليک ساپی، جنرال رحمت الله، افغانستان څنگه تباه شو؟ ، د ۱۳۷۴ ل ل کال چاپ، پېښور، 
۲۶۵ مخ.
