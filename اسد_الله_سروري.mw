'''اسد الله سروري''' پر۱۳۲۰ لمریز ( ۱۹۴۱ ز ) کال په غزني ولایت کې زېږېدلی دی . دی یو افغان سیاستوال او د افغانستان د خلق دموکراتیک ګوند د خلق له ډلې څخه وو . اسد الله سروري د [[نور محمد ترکی|نور محمد تره کی]] د واکمنۍ پر مهال د افغان څارګري ادارې (( اګسا )) ريس وو . ويل شوي چې په ١٣٥٧ او ١٣٥٨ کلونو کې يو زيات شمير افغانان له محاکمې پرته د وخت د استخباراتي ادارې له خوا ، چې مشر يې دی وو ، نيول شوي او بيا ورک شوي دي. سروري د چورلکو د پیلوت په څانګه کې په پخوانی شوروي اتحاد کې زده کړې کړې وې . ده په ١٣٥٢ کال ( ١٩٧۳ ) کې يې د سردار محمد داوود په کودتا کې گډون درلود . همدا راز يې د  ۱۳۵۷ ل ( ۱۹۷۸ز ) کال په کودتاه کې هم برخه درلوده . پر ۱۳۵۸ کال کې هغه وخت چې د نورمحمد تره کي او د هغه د بل نږدې ملگري لومړي وزیر[[حفيظ الله امين]] تر منځ اختلافونه اوج ته ورسيدل او د دوى ترمنځ د نښتې سبب شول اسدالله سروري او څلور تنه نورجګپوړي پوځيان [[سيد محمد گلاب زوى]] ، [[محمد اسلم وطنجار]] او [[شيرجان مزدوريار]] د نورمحمد تره کي ترڅنگ او د حفيظ الله امين پر خلاف ودريدل . د ١٣٥٨ کال په ژمي کې اسدالله سروري د خپلو يو شمير نورو ملگرو سره د پرچم کمونيست پلوه ډلې سره متحد شول او د پرچميانو د مشر ، [[ببرک کارمل]] ، تر څنگ د شوروي ځواکونو سره يوځاى [[افغانستان]] ته را ننوتل . په همدې کال کې اسدالله سروري د وخت د ولسمشر ببرک کارمل د مرستيال په توگه وټاکل شو. په ١٣٥٩ ل کال کې سروري په [[منگوليا]] کې د افغانستان سفير شو چې ٦ کاله هلته پاتې شو. په ١٣٧١ ل ( ۱۹۹۲ ز ) کال کې په [[کابل]] کې د افغان مجاهدينو د حکومت په لومړيو ورځو کې اسد الله سروري ونيول شو او له هغې راهيسې د ۲۰۰۵ ز کال تر وروستیو پورې ( یانې ۱۳ کاله ) په [[پنجشير]] او کابل کې بندي وو . پر ۲۰۰۵ ز کال په کابل کې پر اسدالله سروري محاکمه پيل شوه . 
==اخځونه==
# http://www.bbc.co.uk/pashto/news/story/2005/12/051226_sarwaritrial.shtml
# 
http://en.wikipedia.org/wiki/Assadullah_Sarwari
