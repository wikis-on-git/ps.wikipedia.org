[[دوتنه:عبدالعلي خان مستغني.JPG|بټنوک|کيڼ]]
'''عبدالعلي مستغني'''  (۱۲۵۳ [[کابل]]- ۱۳۱۲ لمريز لېږدي [[کال]]) د [[افغانستان]] يو [[پښتو ژبه|پښتو ژبی]] او پارسی ژبی [[شاعر]] وو. 

==مخينه== 
عبدالعلي مستغني د ملا رمضان زوی دی، چې پر ۱۲۵۳ ل ل کال يې د کابل بالاحصار ته نژدي زیږیدلی دی. پلار یې ملا رمضان د کندهار د هوتکو قبیلې له مخورو څخه وو چې د [[امير شېر علي خان]] د واکمنۍ پر مهال يې په بالاحصار کې د ښوونکي په توگه دنده تر سره کوله. تر هغه وروسته د [[امیر عبدالرحمان خان]] د واکمنۍ پر مهال د هغه د زامنو سردار [[حبیب الله خان]] او [[سردار نصرالله خان]] ښوونکی وو او وروسته یې د کابل د مفتي په توگه دنده ترسره کوله. 

مستغني او د هغه کورنۍ له کندهاره وردگو ته کوچیدلي او همدا لامل وو چې ځان ته یې مستغني وردگي هم وایه.    هغه د خپل وخت دودیز علوم لکه فقه، صرف او نحو، حکمت، علم کالم او تصوف لوستي ول. ارواښاد استاد [[محمد
صدیق روهي]] د [[مولانا خسته]] له قوله لیکلي چې مستغني په نجوم، رمل، حساب او هندسه کې هم مطالعه درلوده. د مستغني صاحب شعرونه په سراج الخبار او کابل مجله کې خپاره شوي دي. هغه په دري ژبه کې د اشعارو څو لوی دیوانونه لري. 

ښاغلی [[حیدر ژوبل]] د عبدالعلي مستغني د دیوان په اړه وایي: «عبدالعلی مستغني از استادان شعر و داری طبع روان و صاحب کلیات است. کلیات او تا هنوز به چاپ نه رسیده، کلیات وی که در حیاتش ترتیب شده بود، پس از وفات به سرقت برده شد و تا امروز مفقود االثر است اما مرحوم [[پاینده محمد زهیر]] در اثنای معاونیت و ریاست دارالتالیف آثار پراگنده اش را از جراید، روزنامه ها و مجالت و مسودات گرد اورد و ښاغلی [[عبدالکریم]] پسر مستغني مرحوم نیز با وی از هیچ گونه کمک دریغ نه کرد. این کلیات فعالً در مطبعه معارف تحت طبع است. وی شاعر قصیده سرا بوده و در دوره خود در صف شاعران درجه اول قرار داشت.» 

==دندې== 

هغه په [[حبیبيه لیسه]] کې د ښوونکي دنده لرله او بیا په [[سراج الاخبار]] کې د ادبي برخې پازوال او ادیتر سو؛ نوموړی د کابل د ادبي انجمن غړی هم وو.    

عبدالعلی مستغني خپله لومړنۍ دنده په سراج االخبار کې له [[محمود طرزي]] سره د قلمي همکار په توگه پیل کړه او بیا په همدغه اخبار کې د ایډیتر په توگه پاتې شو. په دې دندو سربیره مستغني د ژوند په وروستیو کلونو کې د کابل ادبي انجمن غړی شو او د خپل ژوند ډیره برخه یې خپل ولس ته د علمي، ادبي او گټورو اثارو وړاندې کولو ته وقف کړ. 

==د مستعني شاعري== 

عبدالعلي مستغني سره له دې چې په شعر کې د یو لړ استادانو له خوا د استاد په نامه ستایل شوی، شعر ته یې د لرغونو او منځنۍ دورې د شاعرانو په څیر نه دي کتلي، بلکې شعر یې ټولنې ته د خدمت لپاره وقف کړی دی. 

مستغني لومړنی شاعر وو چې په شعر کې يې ورځنۍ پېښې، وییونه او طنزي توکي ځای کړي دي. د هغه د ټولنیزو شعرونو منځپانگه د خپلواکۍ ارمانونه، د نالوستۍ (بې سوادۍ) له بلا سره مبارزه، خلک په ټولنیزو پرمختگونو پوهول جوړوي. 


==مړینه== 
شاعر عبدالعلی مستغني د ۱۳۱۲ لمريز لېږدي کال د کب پر ۲۱ د شپېتو کلونو په عمر وفات شو. د نوموړي په مړینه باندې بېلابېلو شاعرانو ویرنې وویلي، چې یوه له هغو څخه د [[ایران]] ملک الشعرا [[محمد تقي بهار]] دی، چې د مستغني په مړینه باندې یې د غم اوښکې توی کړې دي. 

بهر تاریخ وفاتش زد رقم کلک بهار
عاقبت مستغني بیدل وداع روح کرد 

==مړينه== 
 
عبدالعلي مستغني تر ډېر کلن فرهنگي خدمت وروسته پر ۱۳۱۲ ل ل کال د ۵۹ کلونو په عمر له دې فانې نړۍ څخه سترگې پټې کړې دي. اروا يې ښاده او [[جنت]] يې ځای.  
 


==سرچينې== 
۱- http://www.taand.com/archives/16438 

۲- http://www.afghan-german.net/upload/Tahlilha_PDF/Momand_ehsanula_de-mostaghni_czwandlik.pdf 






















[[وېشنيزه:پښتانه شاعران]]
