[[دوتنه:عبدالعلي خان مستغني.JPG|بټنوک|کيڼ]]
'''عبدالعلي مستغني'''  (۱۲۵۳ [[کابل]]- ۱۳۱۲ لمريز لېږدي [[کال]]) د [[افغانستان]] يو [[پښتو ژبه|پښتو ژبی]] [[شاعر]] وو. 

==مخينه== 
عبدالعلي مستغني د ملا رمضان زوی دی، چې پر ۱۲۵۳ ل ل کال يې د کابل بالاحصار ته نژدي زیږیدلی دی. پلار یې ملا رمضان د کندهار د هوتکو قبیلې له مخورو څخه وو چې د [[امیر شیر علي خان]] د واکمنۍ پر مهال يې په بالاحصار کې د ښوونکي په توگه دنده تر سره کوله. تر هغه وروسته د [[امیر عبدالرحمان خان]] د واکمنۍ پر مهال د هغه د زامنو سردار [[حبیب الله خان]] او [[سردار نصرالله خان]] ښوونکی وو او وروسته یې د کابل د مفتي په توگه دنده ترسره کوله. 

مستغني او د ده کورنۍ له کندهار څخه وردګو ته کوچیدلي او همدا عامل و چې ځان ته یې مستغني وردګي هم وایه.  هغه په [[حبیبيه لیسه]] کې د ښوونکي دنده لرله او بیا په [[سراج الاخبار]] کې د ادبي برخې پازوال او ادیتر سو؛ نوموړی د کابل د ادبي انجمن غړی هم وو.   

مستغني لومړنی شاعر وو چې په شعر کې يې ورځنۍ پېښې، وییونه او طنزي توکي ځای کړي دي. د هغه د ټولنیزو شعرونو منځپانگه د خپلواکۍ ارمانونه، د نالوستۍ (بې سوادۍ) له بلا سره مبارزه، خلک په ټولنیزو پرمختگونو پوهول جوړوي.  

==مړينه== 
 
عبدالعلي مستغني تر ډېر کلن فرهنگي خدمت وروسته پر ۱۳۱۲ ل ل کال د ۵۹ کلونو په عمر له دې فانې نړۍ څخه سترگې پټې کړې دي. اروا يې ښاده او [[جنت]] يې ځای.  
 


==سرچينې== 
# http://www.taand.com/archives/16438 





















[[وېشنيزه:پښتانه شاعران]]
