
'''عبدالرحیم روغاني''' ([[زوکړه]] د ۱۹۵۰ زېږدي [[کال]] د [[جنوري]] ۱۵، [[پښتونخوا]]، د [[سوات ولسوالۍ]] - [[مړینه]] د ۲۰۲۱ زېږدي کال د [[فبرورۍ]] ۲۳، د سوات ولسوالۍ) د لوی [[افغانستان]] يو [[پښتو ژبه|پښتو ژبې]] [[شاعر]] او [[ليکوال]] دی.   

==مخينه== 
عبدالرحیم روغاني په خټه روغاني محمودخېل او د ۱۹۵۰ زېږدی کال د جنورۍ پر ۱۵ د پښتونخوا د سوات ولسوالۍ په مټه کلي کې زېږېدلی وو. روغاني صاحب لومړنۍ زده کړې پخپله سیمه د سوات په مټه تحصیل کې کړې وې او وروسته یې په پښتو ژبه کې د ماسټرۍ [[بری ليک]] اخیستې وو، چې بیا یې د ښووند (استاد) په توگه دنده ترسره کړې وه.

عبدالرحیم روغاني د پښتو په اوسنیو شاعرانو کې یو له هغو شاعرانو وو چې ډېرې قطعې یې لیکلې دي، ځکه خو هغه ته په ادبي [[نړۍ]] کې «بابای قطعه» هم ویل کېدل. لیکوال [[امان الله نصرت]] د ښاغلي روغاني په اړه پخپله یوه مقاله کې لیکي: «روغاني صېب له خيال او مضمون دواړو سره له انصاف نه کار اخيستی او هر وخت ېې د نوښت، ابتکار او د يوه نوی خيال او نوي مضمون د راوړلو شعوري هڅه کړې ده.» 

د روغاني په شاعرۍ کې ولسي رنگ ډېر دی، هرگوره همدا لامل به وي چې ډېری شعرونه يې نامتو سندرغاړو لکه [[هارون باچا]]، [[سردار علي ټکر]] او نورو له موسیقۍ سره ویلي دي. یوه غزل یې ډېره مشهوره شوې چې سربيت یې داسې دی:

بيا چې شي تازه زاړه يادونه روغاني ته - 
خدای دې سوات ته راوله د سوات په بهانه

د عبدالرحیم روغاني په شاعرۍ کې له [[هېواد]] او خاورې سره د مینې تر څنگ پر ملایانو او خانانو تنقید او طنز هم موندل کېږي او شاعري یې ډېره عام فهمه، وه ځکه خو په عامو خلکو کې ډېر مشهور وو.

==د شعر بېلگې يې== 

ستوری د سبا په راختو ښکاري - 
دور د تيارو په تېرېدو ښکاري

فتح به رڼا په تيارو ومومي - 
تندر په تورتم د پرېوتو ښکاري

       *  *  * 

تل مخامخ د حادثو سره يو - 
چې اوده شوي د اودو سره یو

حمزه خو وایي د جنت ژبه ده - 
موږ په دوزخ کې د پښتو سره یو 

        *  *  *  
د دار په سر به روغانی د مرگ په خوب اوده وي - 
ته چې راځې او بیا راځې او لا راځې سپرلیه 

==مړينه== 
د پښتو ژبې نومیالی شاعر او لیکوال عبدالرحیم روغاني تر اوږدې ناروغۍ وروسته د ۲۰۲۱ ز کال د فبرورۍ پر ۲۳ له دې فاني نړۍ سترگې پټې کړې. اروا يې ښاده او [[جنت]] يې ځای شه. 




خپل چې پرې خوشحاله دي پردي خو یې راوړي راوړي

==چاپ شوي نښيرونه يې == 

۱- نوې نغمه، د شعرونو ټولگه. 

۲- ځورېدلي احساسات، د شعرونو ټولگه.  

۳- سندریز احساس، د شعرونو ټولگه.  

۴- خودغرض، نثر. 

۵- د رڼا څاڅکي، شعري ټولگه. 

۶-   

 د عبدالرحیم روغاني د شعرونو او نثرونو کتابونه چاپ شوي دي، چې په هغوی کې یو ، ،  ، «، «سندرې او خبرې» منظوم او منثور او یو د نثر کتاب «کوربانه خیالونه» شامل دي.

د ښاغلي روغاني «خودغرض» نومي کتاب په انګرېزي ژبه هم د «The Sacred Spirit of Selfishness» په نوم ژباړل شوی او په 2019م کال کې په لندن کې چاپ شوی دی.
==اخځليک== 
۱- https://www.voadeewanews.com/a/5790124.html 

۲-
