ښاغلى '''صديق الله بدر''' د ارواښاد بهادرشاه ځوى ، په ۱۳۴۸ لمريز كال [[د ننګرهار ولايت]] د سره رود  ولسوالۍ د بر سلطانپور په يوه روحاني كورنۍ كې زوكړى دى.

==زده کړې==
لومړنۍ زده كړې يې تر درېيم ټولګي پورې پخپل كلي كې او پاتې نورې لومړنۍ او منځنۍ زده كړې يې تر لسم ټولګي پورې د كابل د سيد جمال الدين په لومړني ښوونځي ، د پنځه سوه فاميليو ښوونځي ، د خيرخانې او عمر شهيد په ليسو كې بشپړې كړې دي . تر هغه وروسته يې د مخابراتو په تربيوي مركز كې مسلكي زده كړوته مخه كړې او په ۱۳۷۰ لمريز كې دغه زده كړې يې د اقتصادي ستونزو له كبله ، د وروستۍ ازموينې په درشل كې نيمګړې پاتې شوې او په نظامي برخو كې يې رسمي دندې ته مخه كړه . د ۱۳۸۱ لمريز په لومړيو كې يې تر ازموينې وروسته له نوموړي مركز څخه د راډيو او تلوېزيون له څانګې د څوارلسم ټولګي د فراغت سند تر لاسه كړ. 

==ادبي ژوند==
بدر له وړوكوالي له شعر او شاعرۍ سره مينه درلوده ، خو لومړنى شعريې په اتلس كلنۍ په ۱۳۶۶ كال كې ليكلى دى، چې يو بيت يې دا دى :

{{شعر}}
{{ب|د زړه وينه مې د هغو ګلو رنګ دى|په وږمو يې چې ناارام زړګى قرار شي}}
{{د شعر پای}}

د لومړي شعر تر ليكلو وروسته مطبوعاتو ته يې مخه كړه او له هغه وخت نه تر اوسه ګڼ شعرونه ، لنډې كيسې ، په پښتو او دري ليكنې ( ادبي ، څېړنېزې او سياسي) چاپ شوې دي .
بدر له ۱۳۸۱ نه تر اوسه پورې په كليد ګروپ كې په ژورناليستكي هڅو بوخت دى او د ۱۳۸۴ لمريز كال له نيمايي تر دې دمه پورې د كليد اوونيزې مسوول مدير دى . كليد اوونيزه يوه ټولنيزه ، سياسي او خپلواكه اوونيزه ده ، چې له كابل نه خپرېږي .
سربېره پر دې نوموړى په [[افغانستان]] كې د نړيوال ژورناليزم د مركز ، د جنوبي اسيا يا سارك ټولنې د غړو هيوادونو د ژورنالستانو د ټولنې ، د شاد كره كتنې د ټولنې د رئيسه هئيت او د خوشال فرهنګي ټولنې او د افغان ادبي بهير غړيتوب هم لري . 

==د بدر چاپي اثار==
#'''د غشو تنده''' - شعري ټولګه - ۱۳۷۷ چاپ
# '''ستا به خوښه شي كه نه؟''' - د ځوانو شاعرانو تذكره - ۱۳۷۷ چاپ
# '''آئينه''' - د دري ژبو ليكوالو د لنډو كيسو غورچاڼ; سريزه او راټولنه - ۱۳۸۱ چاپ
# نامتو څېرې: په پښتو او دري، لومړى ټوك ۱۳۸۲چاپ
# '''د سيمو تاريخي جغرافيه''' - له علامه رشاد سره د مركو ټولګه، لومړى ټوك - ۱۳۸۲
# '''د سيمو تاريخي جغرافيه''' - له علامه رشاد سره د مركو بشپړه ټولګه ( لومړى او دويمه ټولګه) - ۱۳۸۴ 
# '''تته كړيكه''' - د لنډو كيسو ټولګه - ۱۳۸۵

==ناچاپ اثار==
#د علامه رشاد ژوند او اثار 
#نامتو څېرې، دويم ټوك 
#د شعرونو دوې ټولګې 
#د لنډو كيسو دوې ټولګې 
#د لونګو دريڅې: د پښتو معاصر شعر ارزونه او پېژندنه 
#څېرې او مركې: د پښتو د معاصرو پېژندل شويو ليكوالو او شاعرانو د مركو ټولګه 
#ګلونه، ګلووييونه: د ادبي او څېړنيزو ليكنو ټولګه

==اخځونه==
# http://samsoor.com/sheruna.php

[[وېشنيزه:افغانان]]
[[وېشنيزه:پښتانه ليکوال]]
[[وېشنيزه:افغان ليکوال]]
