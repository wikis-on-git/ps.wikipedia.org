[[دوتنه:Sediqullah-Badr.png|بټنوک|250px|صديق الله بدر]]
'''صديق الله بدر''' د ارواښاد بهادر شاه ځوى ، په ۱۳۴۸ لمريز كال [[د ننگرهار ولايت]] د سره رود  ولسوالۍ د بر سلطانپور په يوه روحاني كورنۍ كې زوكړى دى.

==زده کړې==
لومړنۍ زده كړې يې تر درېيم ټولگي پورې پخپل كلي كې او پاتې نورې لومړنۍ او منځنۍ زده كړې يې تر لسم ټولگي پورې د كابل د سيد جمال الدين په لومړني ښوونځي ، د پنځه سوه فاميليو ښوونځي ، د خيرخانې او عمر شهيد په ليسو كې بشپړې كړې دي . تر هغه وروسته يې د مخابراتو په تربيوي مركز كې مسلكي زده كړوته مخه كړې او په ۱۳۷۰ لمريز كې دغه زده كړې يې د اقتصادي ستونزو له كبله ، د وروستۍ ازموينې په درشل كې نيمگړې پاتې شوې او په نظامي برخو كې يې رسمي دندې ته مخه كړه . د ۱۳۸۱ لمريز په لومړيو كې يې تر ازموينې وروسته له نوموړي مركز څخه د راډيو او تلوېزيون له څانگې د څوارلسم ټولگي د فراغت سند تر لاسه كړ.

==ادبي ژوند==
بدر له وړوكوالي له شعر او شاعرۍ سره مينه درلوده ، خو لومړنى شعريې په اتلس كلنۍ په ۱۳۶۶ كال كې ليكلى دى، چې يو بيت يې دا دى :

{{شعر}}
{{ب|د زړه وينه مې د هغو گلو رنگ دى|په وږمو يې چې ناارام زړگى قرار شي}}
{{د شعر پای}}

د لومړي شعر تر ليكلو وروسته مطبوعاتو ته يې مخه كړه او له هغه وخت نه تر اوسه گڼ شعرونه ، لنډې كيسې ، په پښتو او دري ليكنې ( ادبي ، څېړنېزې او سياسي) چاپ شوې دي .
بدر له ۱۳۸۱ نه تر اوسه پورې په كليد گروپ كې په ژورناليستكي هڅو بوخت دى او د ۱۳۸۴ لمريز كال له نيمايي تر دې دمه پورې د كليد اوونيزې مسوول مدير دى . كليد اوونيزه يوه ټولنيزه ، سياسي او خپلواكه اوونيزه ده ، چې له كابل نه خپرېږي .
سربېره پر دې نوموړى په [[افغانستان]] كې د نړيوال ژورناليزم د مركز ، د جنوبي اسيا يا سارك ټولنې د غړو هيوادونو د ژورنالستانو د ټولنې ، د شاد كره كتنې د ټولنې د رئيسه هئيت او د خوشال فرهنگي ټولنې او د افغان ادبي بهير غړيتوب هم لري .

==د بدر چاپي اثار==
#'''د غشو تنده''' - شعري ټولگه - ۱۳۷۷ چاپ
# '''ستا به خوښه شي كه نه؟''' - د ځوانو شاعرانو تذكره - ۱۳۷۷ چاپ
# '''آئينه''' - د دري ژبو ليكوالو د لنډو كيسو غورچاڼ; سريزه او راټولنه - ۱۳۸۱ چاپ
# نامتو څېرې: په پښتو او دري، لومړى ټوك ۱۳۸۲چاپ
# '''د سيمو تاريخي جغرافيه''' - له علامه رشاد سره د مركو ټولگه، لومړى ټوك - ۱۳۸۲
# '''د سيمو تاريخي جغرافيه''' - له علامه رشاد سره د مركو بشپړه ټولگه ( لومړى او دويمه ټولگه) - ۱۳۸۴ 
# '''تته كړيكه''' - د لنډو كيسو ټولگه - ۱۳۸۵

==ناچاپ اثار==
#د علامه رشاد ژوند او اثار 
#نامتو څېرې، دويم ټوك 
#د شعرونو دوې ټولگې 
#د لنډو كيسو دوې ټولگې 
#د لونگو دريڅې: د پښتو معاصر شعر ارزونه او پېژندنه 
#څېرې او مركې: د پښتو د معاصرو پېژندل شويو ليكوالو او شاعرانو د مركو ټولگه 
#گلونه، گلووييونه: د ادبي او څېړنيزو ليكنو ټولگه

==اخځونه==
# http://samsoor.com/sheruna.php

[[وېشنيزه:افغانان]]
[[وېشنيزه:پښتانه ليکوال]]
[[وېشنيزه:افغاني ليکوال]]
