[[Image:Reesha.PNG|thumb|289px|عبدالهادي ريشاء]]
'''عبدالهادي ریشاء''' د حاجي عبدالغني هوتک زوی ، په خپل پلرني ټاټوبي (دکندهارښار د دریمي ناحیې د(ملاګلداد) په کوڅه کي ) په ۱۳۰۲-لمريز هجري کال دې نړۍ ته سترګي ړني کړي دي .

==زده کړې==
ښاغلی رشا صاحب وايي چي دالف-بې سېپاره مور ورته ویلې ده او پر لمانځه باندي یې هم درولئ دئ ؛ څه دېني کتابونه ماما او فارسي ورور ورته وويل ؛ بل ورور د خط او حساب دزدکړي دپاره پنسل او کتابچه پلاس کي ورکړه ، نور یې نو پخپله و خصوصي مطالعې ته ملا وتړل  . ژوند یې اکثره  دتجارت  په مختلفو برخو کي تېر سوی دئ . د ژوند په نورو برخوکي  له د زيات شمېر لکه د يات شمېر افغانانو غوندي ډیري سړې و تودې پر راغلي دي . 

د کندهار دښاروالۍ په انتخاباتو کي د دریمي ناحیې منتخب وکیل وټاکل سو، خو څنګه چي یې د ښاروال او نورو وکیلانو سره دخلګو د ګټو پر سر وخوړل  او هم یې دښاروالۍ چاري د ښاریانو په ګټه نه بللې ، نو له وکالت څخه مستعفي سو. د جبههء پدر وطن په مو‌سسه کنګره کي کندهاریانو وکابل ته ولېږئ، هورې ددې لوی مجلس په غړو کي شامل و.  په درو لویو جرګو کي یې دکندهار دخلګو دخوا استازيتوب کړئ دئ . همدارنګه یې دقبایلو په عالي جرګه کي دکندهار نمایندګي درلودل . دپارلمان په اولسي جرګه کي د کندهارد ښار دڅلورو ناحیو دخلګو له  طرفه  د رایو په اکثریت  وکیل وټاکل سو او په اولسي جرګه کي  د تجارت د کمیسیون غړی وټاکل سو .

په سنا کي یې دسنا د مجلس دمجلې د ژباړن په توګه هم دنده  ترسره کړه . دسولي د جبهې د مو سسې کنګرې په غړو کي  یې ګډون درلود ؛ ورپسې د سولي د جبهې دغړو له خوا د لمړي مرستيال په توګه وتاکل سو. په  ولسي جرګه (پارلمان) کي د ټولو مخالفو ګروپو او اتحادیو له طرفه  مشر او ریس  وټاکل  سو، دوی دا دمشرتوب دنده تر آخره وښاغلي  ریشاء ته سپارلې وه. 

په ولسي جرګه کي به ریشاء تل په ټولنيزو مسایلو کي د ملت پله نیولې وه ، تل به یې د ملت د ګټوساتنه او دفاع کوله  . دحکومت اوحکومت پلوه وکیلانو په وړاندي ولاړ و،او هغه وخت يې ويناوي په پرله پسې توګه د وخت په مطبوعاتو کي خپرېدلې .
 
( ښاغلی ریشاء حزبي نه دئ،په هیڅ ګونداو تنظیم کي غړیتوب نلري،دحق اوعدالت ملګری دئ )

ریشاء د تجارتي سفرونو په لړ کي و ایران، عراق، پاکستان، هنداو هانګ کانګ تللئ دئ او  د جبههء پدر وطن په یوه رسمي سفر تشکند ، بخارا ، سمرقند ،مسکو او  لیننګراډ ته هم تللئ دئ .

ښاغلی ریشاء د ۱۳۲۶ ل  راهیسي په شعر ویلو خوله او قلم پوري کړئ دئ . 

نوموړي دهغي لیونۍ میني له رویه ، چي  خپل د  هیواد، خلګو ، ژبي او فرهنګ سره  یې لري، هیڅکله ځان ندئ سپمولئ او تل يې هڅه کړېده چي ددې خپلو خلکو او ټولني ته خپله معنوي پانګه ډالۍ کړي .

ښاغلی ريشاء د څو تېرو کلونو راپه دې خوا د پاکستان دکراچي په ښار کښي هستوګن وو . نوموړی د ۲۰۰۹ کال د سپټمبر د مياشتي پر ۲۰نېټه د ورپېښي ناروغۍ له مله په کراچي کې په حق ورسيېد ، روح دې ښاد وي .

  

== چاپي  آثار ==
# '''پټي کرږي''' -  داشعارو لومړۍ مجموعه – ۱۳۷۳ ل- کراچي
# '''بېوسي''' -   د اشعارو دوهمه مجموعه – ۱۳۷۴ ل – کراچي
# '''خواشینۍ''' -  بېلابېل مطالب- ۱۳۷۷ ل – کراچي
# '''خروښ ''' -    کوچني مطالب – ۱۳۷۹ ل – کراچي
# '''په افغانستان کي پردي لاسونه''' -سیاسي تحلیل (۵۰)جلده فوټوکاپي ـ ۱۹۹۷ ز- کراچي
# '''کرښپل''' -    لنډ مطالب – ۱۳۷۹ ل -  کراچي
# '''یاغي اندېښنې''' - رباعیات -  ۱۳۸۰ ل - کراچي
# '''بېړنۍ لوجرګه''' -  ۱۳۸۰ ل - کراچي
# '''د کندهار ښار''' -  ۱۳۸۱ ل -  کراچي
# '''افغانستان چا خراب کئ؟''' -  ۱۳۸۲ ل - صحاف نشراتي موسسه
# '''د پښتو اصطلاحاتو یوه برخه''' - ۱۳۸۲ - کراچي 
# '''ښځي او اقتصاد''' - ۱۳۸۲ ل -کراچي
# '''کان طلا''' - ۱۳۸۳ل- کراچي
# '''د پوښتنو جوابونه''' -لمړۍ برخه- ۱۳۸۳ ل- کراچي
# '''د پوښتنو جوابونه''' - دوهمه برخه- ۱۳۸۳ ل -  صحاف نشراتي موسسه
# '''د پوښتنو جوابونه''' – دریمه برخه - ۱۳۸۳ ل - صحاف نشراتي موسسه
# '''د ارواښاد عبدالشکور رشاد په یاد''' - ۱۳۸۳ ل – کراچي
# '''ګدړۍ''' -  د خپرو سوو نوشتو څخه ګل ګل -  ۱۳۸۳ ل -  کراچي
# '''سپیني خبري''' – ۱۳۸۴ ل کراچي
# بېلابېلې  متعددې مقالې او اشعار يې په جرایدو کې هم نشر شوي دي

== ناچاپه  آثار ==
# '''مړانه''' - د یوې حادثې حقیقي جریان   
# '''متلونه''' - نژدې (۳۰۰) متلونه په یوه پنڅوس پاڼيزه کتابچه کې
# '''بد شګون''' - بد فال، شوم او نحس خبرې، چي ښځې عقیده وباندې لري. په یوې کتابچه کې د یوې کوچنوټي کتابتون سره لادرکه شوه.
# تر سلو ډېر شعرونه

== د ښاغلي ريشا د شعر بېلګه ==
<center>د ژوند او مرګ  ډاکټران
{{شعر}}
{{ب|نه پوهـېږم چي دا کم انسانیت دئ|کمه پوه ده کم عقل څه حکمت دئ}}
{{ب|و بشر لره راغلئ څه غفلت دئ|چي پر مخ د تباهۍ بشریت دئ}}
{{ب|وروڼه وروڼه سره وژني هلاکت دئ|دابیا څنګه ورور ګلوي او اخوت دئ}}
{{ب|مکروبونه دي کشفیږي چي مرګ نه وي|داروګان ورته جوړیږي چي مرګ نه وي}}
{{ب|زراعت تقویه کیږي چي مرګ نه وي|نورهم ډېر مصارف کیږي چي مرګ نه وي}}
{{ب|ژوند اصلي هدف صحت یې ضرورت دئ|نو دمرګ او بدامنۍ څخه نفرت دئ}}
{{ب|بــل طرف دانسان مرګ ته اسلحۍ دي|قـــتل عام ته زروي بم طـیارې دي}}
{{ب|کشت خون دانسان مرګ لره پلمې دي |دهرچا څخه دمرګ وسلې پرتې دي}}
{{ب|تباهۍ ته د(نیوټرن) دبم نـوبت دئ|آیا دغه نو خـدمت او عدالت دئ؟}}
{{ب|انسانانو ولي لار ده درڅه ورکه!؟|ولي ګورۍ همنوعانو ته په سپـکه !؟}}
{{ب|څه بدي ده په آرام ژوند کي ورورکه؟|چي په جنګ سره پرخلګو سره ده مځکه}}
{{ب|خو په سوله کي دهر چا منفعت دئ|بیا وجنګ او دښمنۍ ته څه حاجت دئ؟}}
{{ب|که رشـتیا څوک د بشر ښېګڼي غواړي|که  رشتیا څوک جوړوي وراني ويجاړي}}
{{ب|که رشتیا څوک خلاصوي خلګوته غاړي|خو په سوله کي رســـیږي چاري واړي}}
{{ب|ژوند یواځي ورورګلوي سوله وحدت دئ|او که نه بشر تر دې په فلاکت دئ}}
{{ب|غواړم سوله چي وي ټیــنګه په دنيا کي|انسانان نه وي نښتي په بلا کي}}
{{ب|عداوت دښمني نه وي په هیڅ چا کي|د ورورۍ روحیه  ټینګه وي هر چاکي}}
{{ب|دغه عین علمیت معقولیت دئ|او که نه نو ژوند مو خو شي جهالت دئ}} 
{{د شعر پای}}
٢٢ وری  ۱۳۶۶ل کابل</center>



[[وېشنيزه:پښتانه شاعران]]
