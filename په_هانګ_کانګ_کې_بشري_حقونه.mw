د بشری حقونو خوندیتوب په اساسی قانون او د دې هېواد د حقوقو په قانون (د وګړي پروړاندې جرایم. ۳۸۳) کې ساتل شوی دی. د مدني او سیاسي حقونو نړیوال تړون (ICCPR) په هانګ کانګ کې د حقوقو د قانون او د اساسي قانون د ۳۹ مادې پر بنسټ پلي کېږي. هر هغه سیمه ییز قانون چې د اساسي قانون سره په ټکر کې وي د محکمو له لوري لغوه کېدای شي. په دې کې هغه ملي قوانین نه راځي چې په هانګ کانګ کې پلي کېږي، لکه د ملي امنیت قانون، چې حتې که د حقوقو د قانون، ICCPR، یا اساسي قانون سره په ټکر کې وي.<ref>{{Cite journal|last=Chan|first=Johannes|title=Judicial Responses to the National Security Law: HKSAR v Lai Chee Ying|journal=51 HKLJ 1}}</ref><ref>{{Cite web|title=HKSAR v Lai Chi Ying [2021] HKCFA 3, §§30-37|url=https://legalref.judiciary.hk/lrs/common/ju/ju_frame.jsp?DIS=133491|url-status=live|access-date=2021-09-23|website=legalref.judiciary.hk}}</ref>

په عموم ډول داسې انګېرل کېږي چې هانګ کانګ په منځنۍ کچه له مدني آزادیو څخه برخمن دی. که څه هم د هانګ کانګ حکومت وایي چې د وګړو بشري حقونو ته درناوی لري، خو د بشري حقونو په اړه په عمل کې، په ځانګړې توګه په سیاسي ډګر او مطبوعاتو کې، پراخې اندیښنې شته. په دې کې د خلکو د آزدیو په اړه اندیښنې دي چې د عامه نظم د قانون له لوري محدودې شوي او همدارنګه د ملي امنیت په قانون باندې سختې کورنۍ او نړیوالې نیوکې شته، چې د زیاترو له خوا داسې انګېرل کېږي چې ګواکي د آزادۍ ځیني حقونه یې محدود کړي دي. ملګرو ملتونو او د ملګرو ملتونو د بشري حقونو کارپوهانو په مکرر ډول خبرداری ورکړی چې د ملي امنیت په قانون کې راوړل شوې سرغړونې مبهمې او پراخې دي چې ناوړه یا خپلسر چلند ته لاره هواروي. ځینې وختونه د لاریون کوونکو پر وړاندې پولیس د سختو تاکتیکونو په کارولو تورن شوي او د پولیسو د پراخو واکونو په اړه اړه یې پوښتنې را پورته کړې دي. د محرمیت د حق، پټې څارنې په لویو اندېښنو بدلې شوې دي. د جنسي لېوالتیا د تبعیض قانون د نشتوالي له امله د همجنسبازانو لپاره خوندیتوب نشته. همدارنګه د کارګرانو د حقونو د نه خوندیتوب په اړه هم تبصرې شته دي.  <ref name="free">{{cite web|url=http://www.freedomhouse.org/template.cfm?page=22&year=2009&country=7741|title=Country Report 2009|work=Freedom House|access-date=14 December 2009|archive-url=https://web.archive.org/web/20111023161359/http://www.freedomhouse.org/template.cfm?page=22&country=7741&year=2009|archive-date=23 October 2011|url-status=live}}</ref><ref>{{Cite web|title=Freedom in the World 2021|url=https://freedomhouse.org/country/hong-kong/freedom-world/2021|url-status=live|access-date=10 September 2021|publisher=Freedom House}}</ref><ref>{{Cite web|date=7 January 2021|title=Hong Kong: UN human rights office urges immediate release of arrested activists|url=https://news.un.org/en/story/2021/01/1081552|url-status=live}}</ref><ref name="ps">{{cite web|url=http://www.straitstimes.com/BreakingNews/Asia/Story/STIStory_478501.html|title=Protest against HK rail link|date=17 January 2010|work=The Straits Times|access-date=6 April 2010|archive-url=https://web.archive.org/web/20130724024537/http://www.straitstimes.com/BreakingNews/Asia/Story/STIStory_478501.html|archive-date=24 July 2013|url-status=live}}</ref><ref name="jt">{{cite web|url=http://www.legco.gov.hk/yr03-04/english/counmtg/hansard/cm0428ti-translate-e.pdf|title=Data|publisher=legco.gov.hk|access-date=2020-05-12|archive-url=https://web.archive.org/web/20160715024741/http://www.legco.gov.hk/yr03-04/english/counmtg/hansard/cm0428ti-translate-e.pdf|archive-date=15 July 2016|url-status=live}}</ref><ref name="hkp">{{cite web|url=http://hk.news.yahoo.com/article/100225/4/gqsm.html|title=Archived copy|access-date=2011-04-22|url-status=dead|archive-url=https://web.archive.org/web/20110604225928/http://hk.news.yahoo.com/article/100225/4/gqsm.html|archive-date=4 June 2011}}</ref><ref name="g">{{cite web|url=http://www.hkhrm.org.hk/PR/sexualorientationpaper.htm|title=Sexual Orientation and Human Rights in Hong Kong|work=Hong Kong Human Rights Monitor|access-date=2 March 2010|archive-url=https://web.archive.org/web/20090526065222/http://www.hkhrm.org.hk/PR/sexualorientationpaper.htm|archive-date=26 May 2009|url-status=dead}}</ref><ref name="con">{{cite web|url=http://hongkong.usconsulate.gov/ushk_hr_2009022501.html|title=2008 Human Rights Report: China (Hong Kong)|work=U.S. Department of State|access-date=2 March 2010|url-status=dead|archive-url=https://web.archive.org/web/20100123204017/http://hongkong.usconsulate.gov/ushk_hr_2009022501.html|archive-date=23 January 2010}}</ref>

نړوال ښار د حیثیت د درلودلو له امله، کله ناکله په هانګ کانګ کې بشري حقونه د نړیوالې ټولنې تر نظر لاندې راځي. دا کله ناکله د مبصرینو له لوري د معیار په توګه کارول کېږې چې پر بنسټ یې دوی قضاوت کوي چې ایا د چین ولسي جمهوریت د "یو هېواد، دوه نظامونو" د معاملې اصول چې د هانګ کانګ د ځانګړې اداري سیمې ته هغې د اوسني کوچني اساسي قانون له خوا، چې د چین او بریتانیې د ګډې اعلامیې پر بنسټ ورکړل شوي دي، پلي کړي او که نه.   <ref>{{cite web|url=http://www.henryjacksonsociety.org/stories.asp?pageid=49&id=1224|title=One Country, Two Systems|author=Denesha Brar|date=27 July 2009|work=The Henry Jackson Society|access-date=13 August 2011|url-status=dead|archive-url=https://web.archive.org/web/20110722143012/http://www.henryjacksonsociety.org/stories.asp?pageid=49&id=1224|archive-date=22 July 2011}}</ref>

== د خوندیتوب چارچوکاټ ==

=== چیني-بریتانوي ګډه اعلامیه ===
د چین او بریتانیې د ګډې اعلامیې د ضمیمې تر (د یولسمې برخې) لاندې، داسې صراحت لري: 

د هانکانګ د ځانګړې اداري سيمې حکومت، به د قانون په رڼا کې د هانکانګ د ځانګړې اداري سيمې د اوسېدونکو او نورو وګړو د حقونو او آزادۍ ساتنه کوي. د هانګ کانګ د ځانګړې اداري سیمې حکومت باید د هغو حقونو او آزادیو وساتنه هم وکړي چې له وړاندې په هانګ کانګ کې د نافذو قوانینو پر بنسټ وړاندې کېدل چې په کې شخص آزادي، د بیان آزادي، د مطبوعاتو آزادي، د غونډو آزادي، د ټولنو آزادي، په سوداګریزو اتحادیو کې ګډون او د هغوی د را منځ ته کولو آزادي، د مکاتباتو او اړیکو آزادي، د سفر آزادي، د خوځښت آزادي، د کاربندیز آزادي، د لاریون آزادي، د مسلک د غوره کولو آزادي، د علمي څېړنو آزادي، د عقیدې آزادي، د کور خوندیتوب او حرمت، د واده کولو آزادي او په آزاده توګه د کورنۍ د را امنځ ته کولو حق ګډون لري. 

=== د هانګ کانګ د ځانګړې اداري سیمې اساسي قانون ===
د اساسي قانون، د هانګ کانګ د ځانګړې اداري سیمې قانوني اسنادو په رڼا کې، د هانګ کانګ د اوسېدونکو (د دایمي اوسېدونکو او لنډمهاله اوسېدونکو په ګډوڼ) ځینې حقونه او آزادۍ د قانون په دریم څپرکي کې تضمين او خوندي شوي دي. دا حقونه او آزادۍ په لاندې ډول ډي: <ref>{{cite web|url=https://www.basiclaw.gov.hk/en/basiclawtext/chapter_3.html|title=Basic Law Full Text – chapter (3)|website=basiclaw.gov.hk|access-date=12 May 2020|archive-url=https://web.archive.org/web/20200509131159/https://www.basiclaw.gov.hk/en/basiclawtext/chapter_3.html|archive-date=9 May 2020|url-status=live}}</ref>

* د قانون په وړاندې برابري؛
* د دايمي اوسېدونکو د رايې حق او د قانون په ړڼا کې په ټاکنو کې د درېدو حق.
* د بیان، مطبوعاتو او خپرونو آزادي؛
* د ټولنو، غونډو، د لاریون او لویو حرکتونو آزادي؛
* د سوداګریزو اتحادیو د را منځ ته کولو او په هغوی کې د ګډون او کاربندیز آزادي؛
* د خپلسري یا غیرقانوني نیولو، توقیف او بند څخه د خوندیتوب حق؛
* د شکنجې او له ژوند نه د ناقانونه محرومیت د خوندیتوب حق؛
* د خپلسري یا ناقانونه تعقیب، یا د استوګنې کور یا نورو ملکیتونو ته د ننوتلو د خوندیتوب حق؛
* د مکالماتو آزادي او محرمیت؛
* په هانګ کانګ کې د خوځښت آزادي، نورو هېوادونو یا سیمو ته د کډوالۍ آزادي، او هانګ کانګ ته د ننوتلو یا وتلو آزادي؛
* فکري آزادي؛ 

* د دیني عقیدې آزادي او په عامه ډول تبلیغ او په دیني کړنو کې ګډون او په هغوی عمل؛
* د مسلک د ټاکلو آزادي؛
* په علمي څېړنو، ادبي او هنري نوښت او نورو فرهنګي فعالیتونو کې د ښکېلتیا آزادي؛ 
* د محرمو حقوقي مشورو، محاکمو ته د لاسرسي، د خپلو قانوني حقونو او ګټو د خونديتوب یا په محکمو کې د استازیتوب لپاره د وکیلانو د ټاکنې او له قضایي مراجعو څخه د حق غوښتنې حق؛
* په محکمو کې د اجرایوي چارواکو او د هغوی د پرسونل د کړنو پر وړاندې د قانوني اجراتو د ترسره کولو حق؛
* د قانون په رڼا کې د ټولنیز هوساینې حق؛
* د واده آزادي او په آزاده توګه د کورنۍ د را منځ ته کولو حق؛ او
* نور حقونه او آزادۍ چې د هانګ کانګ د ځانګړې اداري سیمي د قوانینو له لوري خوندي شوي دي. 

د قانون ۳۹ ماده دا هم په صرات وایي چې د مدني او سیاسي حقونو نړیوال تړون (ICCPR)، د اقتصادي، ټولنیزو او فرهنګي حقونو نړیوال تړون (ICESCR)، او د کار نړیوال کنوانسیونونه چې په هانګ کانګ کې پلي کېږي باید په هانګ کانګ کې تر هغه کچې نافذ وي چې په اساسي قانون کې د خوندي شوو حقونو له احکامو سره په ټکر کې نه وي.  

که څه هم دا حقوق په صراحت د هانګ کانګ وکړو ته ورکړل شوي، غیر هانګ کانګي وکړي هم کولای شي د قانون د ۴۱ مادې په رڼا کې له دې حقونو او آزادیو څخه برخمن شي.  

د دې هرڅنګ، ۸۷ ماده د هغو حقونو خوندیتوب او ساتنه هم کوي چې پخوا په ټولو جنایي یا مدني محاکمو کې د دعوا اړخونه له هغوی څخه برخمن وو، په ځانګړې توګه په محکمو کې پرته له ځنډه د عادلانه محاکمې حق او په محکمو تر محکوم کېدو پورې یو کس بې ګناه انګېرل کېدل. د قانون ۱۰۵ ماده د ملکیت حقوق او د حقیقي و حقوقي اشخاصو د ملکیت د قانوني سلب لپاره د جبران د حق خوندي کوي. <ref>{{cite web|url=http://www.hku.hk/law/conlawhk/sourcebook/10091.htm|title=CHAPTER 383 HONG KONG BILL OF RIGHTS ORDINANCE 1991|access-date=2 March 2010|archive-url=https://web.archive.org/web/20110721092952/http://www0.hku.hk/law/conlawhk/sourcebook/10091.htm|archive-date=21 July 2011|url-status=dead}}</ref>

== سرچينې ==
