{{د کتاب مالوماتبکس
| سرليک           = پښتو-پښتو تشريحي قاموس
| آرنوم           = پښتو پښتو تشريحي قاموس
| ژباړن           = 
| انځور           = Pashto Qamus.jpg
| د_انځور_پايڅوړ  = 
| ليکوال          = [[پښتو ټولنه]]
| انځورګر         = 
| د_پښتۍ_طراح     = دولتي مطبعه
| هېواد           = [[افغانستان]]، [[کابل]]
| ژبه             = [[پښتو]]
| ټولګه           = پښتو - پښتو سيند
| سکالو           = د پښتو ژبې سيند چې د بېلابېلو ګړدودونو پښتو وييونه پکې راغونډ شوي او پښتو ماناوې يې تشريح شوي
| سبک             = ژبه
| خپرندوی         = د افغانستان د علومو اکاډمي، د پښتو څېړنو نړيوال مرکز
| د_خپرېدو_نېټه   =  کال
| په_پښتو_د_خپرېدنې_نېټه = کال
| د_رسنۍ_ډول      = [http://www.qamosona.com قاموسونه]
| ټول_مخونه       = 
| ISBN            = 
| وروسته_له       = 
| مخکې_له         = 
}}

'''پښتو پښتو تشريحي قاموس''' په يوه ژبه (پښتو په پښتو) قاموس دی، چې له قاموسونو او بېلابېلو پښتنو سيمو څخه د لُغاتو د راټولولو، ترتيب او ليکلو چارې يې د پښتو ټولنې د لغاتو د څانګې لخوا پيل شوې وې. په اوسنۍ بڼه د افغانستان د علومو اکاډمۍ له تاسيس څخه وروسته دغه څانګه د ژبو او ادبياتو د مرکز د ژبپوهنې او قاموسونو په څانګه کې واوښته، چې همدې څانګې د پښتو-پښتو تشريحي قاموس پيل شوې لړۍ وغځوله او تر ۱۳۶۵ ل. (۱۹۸۶ ز.) کاله د دې قاموس څلور ټوکه (له آ څخه تر ک پورې) يو په بل پسې له چاپه راووتل. د دې قاموس د بېلابېلو ټوکونو لغات لومړی د يوې ډلې لخوا راټول او د يوې بلې ډلې لخوا کره کېدل، له کره کېدو وروسته په دوه ستونه بڼه خطاطي او په آفسيټي بڼه چاپ او خپرېدل. دا يو تشريحي قاموس دی چې هره کلمه نه يوازې مانا بلکې لنډه تشريح او يا يې بېلابېلې ماناګانې راوړل شوي دي. همدارنګه د ځينو کلمو د لا وضاحت لباره د بېلابېلو شاعرانو شعرونه او پښتو لنډۍ هم ورسره ملې شوي دي. د دې قاموس بله لويه او څرګنده ښېګڼه دا ده، چې هر لغت لومړی د پښتو په معمول ليکدود او بيا په فونيميکه بڼه ليکل شوي او د هرې کلمې خج (فشار) هم په ګوته شوی دی، چې دا کار له يوې خوا د لغتونو په سم تلفظ کې له لوستونکو سره پوره مرسته کوي او له بلې خوا کلمه د مانا له کړکېچ څخه ساتي. 

== لومړی ټوک ==
د پښتو پښتو تشريحي قاموس لومړی ټوک په ۱۳۵۸ ل. کال کې د ۱۵۰۰ ټوکو په شمېر او ۹۲۸ مخه په آفسېټي بڼه د لوړو او مسلکي زده کړو د وزارت په مطبعه کې له چاپه راوتلی دی چې د (۱) په توري پيل او د (ب) په توري پای ته رسېږي. د دې ټوک د لغاتو شمېر ۹۵۰۰ ته رسېږي.

== دويم ټوک ==
د پښتو پښتو تشريحي قاموس دويم ټوک په ۱۳۶۰ ل. کال کې د ۱۵۰۰ ټوکو په شمېر او ۹۰۰ مخونو کې په آفسېټي بڼه په دولتي مطبعه کې له چاپه راوتلی دی چې د ټولو لغاتو شمېر يې ۱۰۴۰۰ ته رسېږي. دا ټوک د (ت) په توري پيل او په (خ) پای ته رسېږي.

== درېيم ټوک ==
د پښتو پښتو تشريحي قاموس درېيم ټوک په ۱۳۶۱ ل. کال کې د ۱۵۰۰ ټوکو په شمېر او ۹۵۰ مخونو کې په آفسېټي بڼه په دولتي مطبعه کې له چاپه راوتلی دی چې د ټولو لغاتو شمېر يې ۸۹۵۲  ته رسېږي. دا ټوک د (د) په توري پيل او په (س) پای ته رسېږي.

== څلورم ټوک ==
د پښتو پښتو تشريحي قاموس څلورم ټوک په ۱۳۶۵ ل. کال کې د ۲۰۰۰  ټوکو په شمېر او ۹۰۰ مخونو کې په آفسېټي بڼه په دولتي مطبعه کې له چاپه راوتلی دی چې د ټولو لغاتو شمېر يې ۹۳۰۰ ته رسېږي. دا ټوک د (ش) په توري پيل او په (ک) پای ته رسېږي.

== پينځم ټوک ==
== د دې سيند ليکوال ==
== باندنۍ تړنې ==
== سرچينې ==
