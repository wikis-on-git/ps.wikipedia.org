'''لیلا طرزي''' د خدای بښلي [[عبدالتواب خان طرزي]] لور د [[محمود طرزي|علامه محمود طرزي]] لمسۍ د [[امير امان الله خان|اعلیحضرت غازي امان الله خان]] نږور او د والاحضرت پاچا زوی ډاکټر [[احسان الله خان]] ( د افغانستان ) مېرمن وه.
==زوکړه او د ژوند پېښې== 
ليلا طرزي د ۱۹۳۲ ز کال د سپتمبر د میاشتې پر ۳ نیټه د [[ترکيه|ترکیې]] هېواد د [[استانبول]] په ښار کې دې د نړﺉ ته سترګې وغړولې. لومړنۍ او منځنۍ زده کړې يې د ترکیې په [[پلازمینه]] ، استانبول کې تر سره کړې. پر ۱۹۵۴ ز کال یې د استانبول پوهنتون د ژورنالیزم د پوهنځي څخه بریلیک تر لاسه کړ او تر ۱۹۵۸ ز کاله یې د استانبول په ملي بانک کې د مامور په توګه کار وکړ. پر همدې کال یې د والاحضرت [[احسان الله خان]] سره واده وکړ او دوه زامن يې د [[امان الله خان]] او [[رحمت الله خان]] په نامه وزېږېدل. لیلا یو ځای له خپل خاوند [[احسان الله خان]] سره پر [[افغانستان]] باندې د شوروي اتحاد د یرغل پر مهال د [[سویس]] په هېواد کې د افغان مجاهدینو د ټپیانو درملنه او پالنه کوله او د ناروغانو لپاره به یې په افغاني او فرانسوي ژبو ژباړنه کوله. خدای بښلې لیلا لومړی په کال ۱۹۷۲ ز او بیا پر ۲۰۰۳ او ۲۰۰۴ ز کلونو افغانستان ته سفرونه وکړل . له دغو سفرونو نه يې موخه د ګران افغانستان لیدل او افغان محتاجو ته د مرستو رسول وو. لیلا په خپل خوی او کرکټر کې یوه جدي ، ډېره زړه سوانده او مهربانه ښځه وه.  
=مړينه= 
اغلې لیلا طرزي د هغی ناروغۍ له کبله چې ورته پېښه وه د ۲۰۱۳ ز کال د جون د میاشتې پر ۲۲ نېټه د ۸۱ کلنۍ په عمر له دې نړۍ سترګې پټې کړې. د اغلې ليلا طرزي جنازه د جون پر ۲۴ نېټه د سویس د [[جینیوا]] ښار په اسلامي هدیره کې خاورو ته وسپارل شوه.
