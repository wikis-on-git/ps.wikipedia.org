'''لیلا طرزي''' د [[عبدالتواب خان طرزي]] لور د [[محمود طرزي|علامه محمود طرزي]] لمسۍ د [[امير امان الله خان|اعلیحضرت غازي امان الله خان]] نږور او د پاچا زوی ډاکټر [[احسان الله خان]] ( د افغانستان ) مېرمن وه.
==مخينه== 
ليلا طرزي د ۱۹۳۲ ز کال د سپتمبر د میاشتې پر ۳ نیټه د [[ترکيه|ترکیې]] هېواد د [[استانبول]] په ښار کې دې [[نړۍ]] ته سترګې وغړولې. 
== زده کړې == 
لومړنۍ او منځنۍ زده کړې يې د ترکیې په [[پلازمېنه]] ، استانبول کې تر سره کړې. پر ۱۹۵۴ ز کال یې د استانبول پوهنتون د ژورنالیزم د پوهنځي څخه بریلیک تر لاسه کړ. 
== دندې ==
تر ۱۹۵۸ ز کاله یې د استانبول په ملي بانک کې د مامورې په توګه کار وکړ. پر همدې کال یې د [[احسان الله خان]] سره واده وکړ او دوه زامن يې د [[امان الله خان]] او [[رحمت الله خان]] په نامه وزېږېدل. لیلا له خپل خاوند [[احسان الله خان]] سره يو ځای پر [[افغانستان]] باندې د شوروي اتحاد د یرغل پر مهال د [[سویس]] په هېواد کې د افغان مجاهدینو د ټپیانو درملنه او پالنه کوله او د ناروغانو لپاره به یې په افغاني او فرانسوي ژبو ژباړنه کوله.آغلې لیلا لومړی پر کال ۱۹۷۲ ز او بیا پر ۲۰۰۳ او ۲۰۰۴ ز کلونو افغانستان ته سفرونه وکړل . له دغو سفرونو څخه يې موخه د افغانستان لیدل او افغان اړمنو وګړو ته د مرستو رسول و. لیلا طرزي په خپل خوی او کرکټر کې یوه جدي ، ډېره زړه سوانده ښځه وه.  
=مړينه= 
اغلې لیلا طرزي د هغی ناروغۍ له کبله چې ورته پېښه وه د ۲۰۱۳ ز کال د جون د میاشتې پر ۲۲ نېټه د ۸۱ کلنۍ په عمر له دې نړۍ سترګې پټې کړې. د اغلې ليلا طرزي جنازه د جون پر ۲۴ نېټه د سویس د [[جینیوا]] ښار په اسلامي هدیره کې خاورو ته وسپارل شوه.
