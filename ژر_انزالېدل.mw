{{Infobox medical condition (new)|name=زود انزالی|risks=|frequency=|prognosis=|medication=|treatment=|prevention=|differential=|diagnosis=|causes=|image=|types=|duration=|onset=|complications=|symptoms=|field=[[اورولوژی]]|caption=انزال در انسان در اثر [[تحریک جنسی]]|deaths=}}
د وخت دمخه '''انزال'''  یو له جنسي اختلالاتو يا ناروغيو څخه دی. کله چې یو کس د جنسي اړيکې پر مهال د وخت مخکې انزال شي، يانې دا چې ښځه پر نيمه پرېښودل شي، دې ته ژر انزالېدل وايي، د ژر انزالېدلو ډېری لاملونه دي.

ځینې وختونه د وخت نه مخکې نزال طبيعي وي او د جنسي اړيکې څخه د اوږدې مودې لېرې پاتې کېدو له امله رامېنځته کېږي. خو تلواله يا دايمي ژر انزالېدل یوه جدي ستونزه ده او د شخص یا د هغه جنسي ملګرې ناخوښۍ لامل کېږي.

که په جنسي اړيکه کې ښځه اورګاسم ته ورسېږي، او نارينه انزال شي، دې ته ژر انزالېدل نه ويل کېږي، يانې که په پنځو دقيقو کې ښځه اورګاسم ته ورسېږي او نارينه هم د هغې سره سم په پنځو دقيقو کې انزال شي دې ته د ژر انزالېدلو ستونزه نه ويل کېږي، ستونزه هغه وخت ده چې ښځه پر نيمه پرېښودل شي.

== موده ==
په طبيعي توګه د يو نارينه وخت د دې لپاره چې اورګاسم ته ورسېږي د ۵ څخه تر ۱۰ دقيقو پورې دی. (د نارينه په جسم او عمر پورې هم اړه لري) په متوسطه توګه د يو ځوان اورګاسم ته رسېدل ښايي ۵ دقيقې ونيسي، که څه هم ډېری کسان غواړي چې اورګاسم ته رسېدل يې ډېر وخت ونيسي، مګر اړينه دا نه ده، اړينه دا ده چې غواړې خواووي هممهاله اورګاسم ته ورسېږي.

== چلند ==
که دواړه خواوې په ورته وخت کې اورګاسم ته ورسېږي، حتی که دوی د یو څه وخت لپاره ورته نږدې هم وي ، نو دوی بريالۍ جنسي اړیکه درلوده. ډیری نارینه د جنسي اړیکې دمخه د لوبې کولو او مينې څخه غافل دي ، نو د دوی جنسي ملګری له ځانه وروسته اورګاسم ته رسوي، کوم چې کولی شي رنځ او ډېرې ستونزې رامینځته کړي او د وخت دمخه انزال ته وده ورکړي. او همدا راز میرمن اړوي ترڅو په خپله ځان اورګاسم ته ورسوي چې دا کار د ګڼ شمېر ستونزو سبب کېږي.

د بېړي څخه مخنیوی او ارام پاتې کیدل نه یوازې د وخت نه مخکې انزال مخه نیسي، بلکې اړیکې اوږدوي او دواړه خواوې د رضایت احساس کوي. د جنسي تجربې اساس د جنسي ملګرتیا بدن ته له ننوتلو پرته لمس کول ، مالش کول او مينه شامل دي ، کوم چې د وخت دمخه انزال درملنه کې خورا ګټور کیدای شي که چیرې د ژور، ارام تنفس سره وي. ښځينه له ۲۰ څخه تر ۳۰ دقيقو وخت ته اړتيا لري ترڅو جنسي تحرک ته ورسېږي، په داسې حال چې نارينه په ډېر سرعت او چټکه توګه تحريک کېږي.

=== درملونه ===
ډیری درمل د انزال فعالیت ښه کوي د انټي ډیپریسنټس ګروپونو په مینځ کې لکه سیتالپرم او سیرترلین ، ترټولو مهم عوارض يې د انزالېدلو ځنډول دي. دا درمل باید د جنسي اړیکې څخه درې ساعته مخکې وخوړل شي او په ډیری قضیو کې د قناعت وړ وي،  خو لازمي خبره دا ده چې د يو ډاکټر سره مشوره وشي، ښايي تاسو په بدن کې نور عادتونه يا ستونزې ولرئ، هر چاته بايد د هغه د جسم او روغتيا په تړاو درمل ورکړل شي.

=== پر ژر انزالېدو باندې د ورزش اغېز ===
ورزش يو له هغو کارونو څخه دی چې پر ژر انزالېدو ډېره اغېزه لري، ډاکټران د ژر انزالېدلو لپاره تل ورزش هم تجويز کوي، ورزش کولای شي ستاسو جسماني ځواک پياوړی کړي، او همدا راز د ژر انزالېدلو مخه مو‌ ونيسي. په دې شرط چې تاسو بايد په سمه او منظمه توګه مهالوېش ورته وټاکئ. د سهار له خوا ورزش ترټولو غوره دی‌.

== عوامل ==
په نارینه وو کې د وخت دمخه انزالېدلو ترټولو مهم لامل اضطراب دی. په نورو حالاتو کې د عصبي اختلال ، اضطراب ، غیر معقول جنسي غوښتنې احساسات او د اړيکې ستونزې شاملې دي. 

د وخت دمخه انزالېدل یری وخت کوم ځانګړی لامل نلري. رواني عوامل لکه اضطراب ، د ګناه احساس یا خپګان ممکن د وخت دمخه د انزالېدلو لامل شي. په ځینو مواردو کې ، د وخت دمخه انزالېدل ممکن د طبي عواملو له امله وي لکه هورمونل ستونزې ، فزیکي ناروغۍ ، یا د ځینې درملو اړخیزې اغیزې. د وخت دمخه انزالېدلو لامل کېږي 

== درملنه ==
ترټولو اړينه درملنه په طبيعي توګه ده، کله څنګه چې يې پورته يادونه شوې وه، خو که بياهم په دې حالتو کې مو ستونزه حل نشوه، بايد ژر تر ژره يوه متخصص ته مراجعه وکړئ.

== سرچينه ==
