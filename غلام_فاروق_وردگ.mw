[[دوتنه:Farooq_Wardag.jpg|thumb|289px|غلام فاروق وردګ]]

'''غلام فاروق وردګ'''، دافغانستان داسلامي جمهوریت دپوهنې وزیر، په ۱۳۳۸ هجري لمریز کال کې دمیدان وردګو ولایت دسیدآباد په ولسوالۍ کې زیږیدلی.

== زده کړې او دندې ==
فاروق وردګ خپلې لومړنۍ او منځنۍ زده کړې په خپله سیمه کې ترسره اولیسه یې په کابل کې پای ته ورسوله.

فاروق وردګ په ۱۳۶۱ هجري لمریز کال کې دپاکستان دپنجاب پوهنتون دفارمسي په پوهنځي کې شامل او په ۱۳۶۵ هجري لمریز کال کې له دغه پوهنتون څخه فارغ شو.<ref>http://www.president.gov.af/Contents/144/Documents/197/Ghulam_Farroq.html</ref> له ۱۳۶۵ هجري لمریز کال څخه تر ۱۳۷۰ هجري لمریز کال پورې یې په پیښور کې دافغانستان لپاره دسویډن په کمیټه کې کار وکړ.

وردګ، په داسې حال کې چې له ۱۳۷۵ هجري لمریز کال څخه تر ۱۳۸۰ هجري لمریز کال پورې دملګرو ملتونو په پراختیایي پروګرام کې په کار بوخت وو، په پیښور کې دپریستون له پوهنتون څخه دادارې په برخه کې یې دماسترۍ سند ترلاسه کړ.

== دندې ==
ښاغلی فاروق وردګ د۱۳۸۲ هجري لمریز کال دحوت په میاشت کې دافغانستان دانتقالي اسلامي دولت دریس لخوا دانتخاباتو دتنظیم دګډ دفتر ددارالانشا دریس په توګه وټاکل شو او بیا په ۱۳۸۳ هجري لمریز کال ددلوې په میاشت کې دوزیرانو شورا ددارالانشا او دچارو دادارې دلوی ریس په توګه په دنده وګمارل شو.<ref>http://www.ibe.unesco.org/fileadmin/user_upload/Policy_Dialogue/48th_ICE/Messages/afghanistan_MIN08.pdf</ref>

نوموړي پر دغې دندې سربېره دسیمه یز امن دجرګې ددارالانشا دریاست چارې هم پرمخ بیولې.

فاروق وردګ د۱۳۸۷ هجري لمریز کال دمیزان په میاشت کې دافغانستان داسلامي جمهوریت دجمهورریس لخوا دپوهنې دوزیر په توګه ولسي جرګې ته دباور درایو دترلاسه کولو په خاطر ور وپیژندل شو چې په ولسي جرګه کې دخلکو داستازو لخوا دباور رایو له ترلاسه کولو وروسته تر دې مهاله دپوهنې دوزیر په توګه دنده ترسره کوي.<ref>http://www.afghan-web.com/politics/cabinet_members.html</ref>

ښاغلی وردګ په پښتو،دري، اردو او انګلیسي ژبو تسلط لري.


== سرچينې ==
{{reflist}}

[[وېشنيزه:پښتانه]]
[[وېشنيزه:افغانان]]
[[وېشنيزه:پښتانه سياستوال]]
[[وېشنيزه:افغان سياستوال]]
[[وېشنيزه:افغان وزيران]]

[[en:Ghulam Farooq Wardak]]
