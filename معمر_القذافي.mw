'''معمر القذافي''' له ۱۹۶۹ ز څخه تر اوسه پورې  په رسمي بڼه د [[ليبيا]] ولسمشر نه بلکې دانقلابي شورا لارښود دی.

==پخواني وختونه زده کړې==
معمر القذافي  د ۱۹۴۲ ز د جولای  پر ۷ مه نېټه  په سرت نومي کلي کې نړۍ ته سترګې پرانېستې. کورنۍ يې په کرنه او دڅارويو په روزنه بوخته وه او له همدې لارې  يې  خپله ورځ ګوډوله. القذافي د ۱۹۵۶ او ۱۹۶۱ ز ترمنځ په خپل کلي کې درس ووايه. همدغه مهال نوموړي  له خپلو نورو ملګرو سره يوځای  د انقلابي خوځښت بنسټ کېښود خو ترې خبر نه و، چې وروسته به همدا بنسټ د ګردې نړۍ پام د ځان لور ته راواړوي. 
سره له دې ، چې القذافي په زده کړه کې لاسبری و، خو د سياسي فعاليت له کبله له ښوونځي وشړل شو. له هماغه کوچنيتوبه له جمال عبدالناصر څخه اغيزمن و. 

په ۱۹۶۳ ز کې حربي پوهنتون ته ولاړ او  په ۱۹۶۵ ز کې ورځينې فارغ شو. وروسته بيا ورسره بخت ياري وکړه او د [[انګلستان]] په ساندهرست کې يې شاهي حربي پوهنتون ته ورغی.

==کودتا==
معمر القذافي په ۱۹۶۴ ز  کې د ملتپالو ضابطانو ډله رامنځته کړه او په ليبيا کې يې د پاچا ادريس السنوسي پر ضد کودتا کې يې کارنده رول ولوباوه. او له برياليتوب وروسته يې په طرابلس کې جمهوريت اعلان کړ. ډګرمن قذافي په ۱۹۷۰ ز کې له امريکايي او انګليسي چارواکو سره د خبرو اترو ميز ته کيناست او دې پايلې ته ورسيدل، چې له بنغازي څخه انګليسي نظامي اډې ووځي او درې مياشتې وروسته بيا د امريکا هويلس  نظامي اډه هم له سيمې وکوچيده. 

==فکري تګلوری== 
ډګرمن القذافي په ۱۹۷۶ ز کې د شين کتاب په نوم يو پېړ کتاب وليکه او خپل سياسي افکار يې په کې راغونډ کړل. نوموړي په دغه کتاب کې  د رېيم نړيوال نظر وړاندې کړ او دا يې د [[مارکسيزم]] او [[پانګوالۍ]] له بريده وراخوا وربولي او په ليبيا کې يې دواک بنسټ بولي. 
القذافي په نړۍ کې له ازادۍ غوښتونکو خوځښتونو لکه په [[اسپانيا]] کې  د باسک خوځښت، په [[ايرلنډ]] کې جمهوري ګوند، بوليساريو او فلسطيني خوځښتونو سره بېسارې مرسته کوله ځکه خو په ۱۹۸۰ ز کې امريکايي ځواکونه د سرت خليج ته ننوتل او د ليبيا له ځواکونو سره ونښتل.  د ليبيا د سرتيرو د مقاومت په ترڅ کې شا تګ ته اړ شول، خو په ۱۹۸۶ ز [[د امريکا متحده ايالات|امريکا]] د ډګرمن  قذافي پر دفتر بريد وکړ. 

دليبيا او امريکا اړيکې  دلړ ستونزو له کبله  ډېرې ترينګلې شوې دي يو لامل يې خپله دالقذافي فکر تګلوری  ګڼل کيږي  نوموړې  امريکا ته  دپانګوانګې دسمبول په سترګه ګوري او له  ترهګرو ډلو ټپلو سره يې په مرسته تورنوي  داړيکو ترينګلتيا هغه  مهال خپل اوج ته ورسيده  ،چې په 1986 ز کې  امريکايي الوتکو د القذافي دفتر ترخپل بريد لاندې ونيوه ، خو له نوموړي  سره بخت ياري وکړه  له بريده روغ  رمټ ووت . 
 
==د لاکربي پېښه== 
په 1988 ز  امريکا او انګلستان پر ليبيا تور ولګاوه ، چې دامريکا دهوايي کرښې دېوې الوتکې په نسکورولو کې يې لاس  درلود ، چې په 1988 ز کې داسکتلنډا په لاکربي نومي سيمه کې  راولويده  او په دغه پېښه کې 259 تنه سپرلۍ  پردې سربېره دسيمې 11 تنه  هم دالوتکې دراولويدو له کبله  مړه شول . متحده ايالاتو په  1992 ز کې پر ليبيا اقتصادي بنديز ولګوه  ، خو ليبيا په  2003 ز کې وتوانيده ، چې دغې ستونزې  ته حل لار ومومي  هماغه ، چې عبدالباسط المقرحي او الامين فحيمة يې دسکاټلينډ سترې محکمې ته تسليم کړل ،چې په هالينډ کې محاکمه شي  محکمې المقرحي په عمربند محکوم کړ او ددويم  يې په پېښه کې پړ ونه باله. 
 
==قذافي او ليبيا==
قذافي په 1977 ز کې  د ( الاتحاد الاشتراکي العربي ) په نوم ټولنه جوړه کړه او د ( ملت واک ) نوم يې پرې کېښود ، د1977 ز  دمارچ پر  2 مه نېټه  قذافي ددې ټولنې مشر وټاکل شو او دليبيا نوم يې له ( الجمهورية العربية الليبية ) څخه  ( الجماهيرية  العربية  الليبية الشعبية الاشتراکية العظمی ) ته واړوه  پردې سربېره قذافي د 1979 ز په مارچ کې  د واک او اوښتون ترمنځ جلا والی رامنځته کړ  او د( ستر سيند) په نوم يې دخوږو اوبه يوه پروژه  پيل کړه ، چې دليبيا له دښتو ښارونو ته  دڅښاک اوبه  وليږدوي . 
د2003 سپټمبر پر 12 نېټه  دجمعې په ورځ  امينت شورا پريکړه وکړه ، چې له ليبيا هغه بنديزونه ليرې کړي ، چې دشلمې پيړۍ په اتيايمه لسيزه کې پر طرابلس لګول شوي وو ، خو دا پريکړه دومره اسانه نه وه امريکا او فرانسې  هڅه کوله ، چې ددغې پريکړې پر وړاندې  ستونزې راوپنځوي . د دوی غوښتنه دا وه ، چې طرابلس بايد دفرانسې دهوايي کرښې ( يوتا) هغې الوتکې  دپېښې قربانيانو ته تاوان ورکړي ، چې په 1989 ز کې په نيجر کې  رانسکوره شوه  ليبيا دا ومنله ، چې تاوان به ورکوي . 

==اتومي دوسيه ، ليبيا او قذافي==
دلندن  دپال مال په سيمه کې دانګلستان څلورو چارواکو له  خپلو ليبيايي سيالانو سره دهوټل په ځانګړې خونه  کې  د2003 ز د ډيسمبر پر 23 مه نېټه  دخبرو اترو په موخه  دميز تر شا ګونډه ووهله  ، ترڅو داخبره باوري کړي ، چې ليبيا به له دې وروسته دپراخو ويجاړونکو وسلو  نه جوړونې  ته ژمنه وي . دغو خبرو پوره 6 ساعته وخت  ونيو ، خو انګليسي چارواکي دخبرو اترو له  بهيره خوښ برېښيدل . په همدغه ورځ ډګرمن نړۍ ته اعلان کړه ، چې طرابلس  دپراخو ويجاړونکو وسلو يو ډول هم نه لري او تاسې کولای شې ، چې ليبيا ته راشې او هر څه له نږدې وګورې  خپله ډګرمن په همدغه ورځ  له CNN  سره په مرکه کې وويل : په خپله راشې .... موږ هېڅ هم نه پټوو . 

په دې وروستيو ورځو کې په  رسنيو کې د قذافي نوم بيا زيات تر سترګو کيږي . له يوې خوا د ﻻ کربي پېښې  په عمري قيد محکوم المقرحي د سرطان د ناروغۍ له امله بښل کيږي او له بنده ازاد شو ، چې په خپله ليبيا کې د يوه اتل په توګه ترې هرکلی وشو او د هېواد د مشر په توګه د قدافي هرکلی امريکايان او نور متحدين يې په غوسه کړي . 

ټاکل شوې ، چې قذافي به په روان 2009 ز کال کې  امريکا ته وروسته له لسګونو کلنو سړو اړيکو سفر وکړي او د سپټمبر په  23 مه نېټه  به په نيويارک کې د ملګرو ملتونو غړو هېوادونو په غونډه کې تر باراک اوباما وروسته وينا واوروي .  ويل کيږي ، چې دا حق نوموړي ته له دې امله ورکړل شوی ، چې څو موده  د مخه په افريقا کې د افريقايي اتحاديې د مشر په توګه وټاکل شو .

دا څرګنده نه ده ، چې په دې وينا کې به  ښاغلي قذافي څه راټول کړي او داځل به يې ګوزارونه پر چا وي  خو په رسنيو کې داسې خبرونه خپاره شوي ، چې نوموړی  غواړي په نيويارک کې خيمه ووهي او همدا راز به له ملګرو ملتونو غوښتنه وکړي ، چې د سويس  هېواد تجزيه شي او د ګاونډيو ترمنځ وويشل شي .

له سويس  سره د ليبيا اړيکې وروسته له هغې خړې پړې شوې ، چې د قذافي زوی  "معتصم بلال القذافي " اوميرمن يې ، په 2008 زکال کې دسويس ژنيو ښار ته د يوه سفر په مهال  په يوه هوټل کې  د خدمتګارانو سره د بدچلند له امله  دڅو ساعتونو لپاره توقيف شول .

په تير سپټمبر کې که څه هم د هوټل هغه خدمتګارانو خپلې دوسيې له محکمې نه بېرته واخيستې لېکن ليبيا دپېښې له امله سخت غبرګون وښود او پر سويس يې خپل تيل بند کړل او همداراز ددغه هېواد په بانکونو کې يې خپل پنځه مليارده ډالره پانګه هم  وويستله .


==سرچينې==
{{reflist}}

**http://rohi.af/weekperson.php?id=83

[[وېشنيزه:د ليبيا ولسمشران]]
[[وېشنيزه:ولسمشران]]

[[ang:Muammar al-Gaddafi]]
[[ar:معمر القذافي]]
[[zh-min-nan:Mu‘ammar al-Qaḏāfī]]
[[bs:Muammar Abu Meniar el-Gaddafi]]
[[br:Mu'amar Al-Qadhafi]]
[[bg:Муамар Кадафи]]
[[ca:Muammar el Gaddafi]]
[[cs:Muammar Kaddáfí]]
[[da:Muammar al-Gaddafi]]
[[de:Muammar al-Gaddafi]]
[[et:Mu‘ammar al-Qadhdhāfī]]
[[el:Μουαμάρ αλ Καντάφι]]
[[en:Muammar al-Gaddafi]]
[[es:Muammar al-Gaddafi]]
[[eo:Muamar Kadafi]]
[[eu:Muammar al-Gaddafi]]
[[fa:معمر قذافی]]
[[fr:Mouammar Kadhafi]]
[[ko:무아마르 알 카다피]]
[[hr:Muammar al Gaddafi]]
[[io:Muammar al-Qaddafi]]
[[id:Muammar al-Qaddafi]]
[[it:Mu'ammar Gheddafi]]
[[he:מועמר קדאפי]]
[[ka:მუამარ კადაფი]]
[[sw:Muammar al-Gaddafi]]
[[la:Muammar al-Gaddafi]]
[[lt:Muammar al-Gaddafi]]
[[hu:Moamer Kadafi]]
[[mk:Моамер ал Гадафи]]
[[ms:Muammar al-Gaddafi]]
[[nl:Moammar al-Qadhafi]]
[[ja:ムアンマル・アル＝カッザーフィー]]
[[no:Muammar al-Gadafi]]
[[pl:Muammar al-Kaddafi]]
[[pt:Muammar al-Gaddafi]]
[[ro:Muammar Gaddafi]]
[[ru:Каддафи, Муаммар]]
[[scn:Muammar Gheddafi]]
[[si:මුඅම්මර් අල් ගඩ්ඩාෆි]]
[[sl:Omar Moamer el Gadafi]]
[[so:QADAAFI. معمر القدافى]]
[[ckb:موعەمەر قەزافی]]
[[sr:Моамер ел-Гадафи]]
[[sh:Moamer Gadafi]]
[[fi:Muammar Gaddafi]]
[[sv:Muammar al-Qadhdhafi]]
[[ta:முவம்மர் அல்-கதாஃபி]]
[[tg:Муаммар ал-Қаддафи]]
[[tr:Muammer Kaddafi]]
[[uk:Муаммар Каддафі]]
[[ur:معمر القذافی]]
[[vi:Muammar al-Gaddafi]]
[[yi:מואמאר קאדאפי]]
[[zh:穆阿迈尔·卡扎菲]]
