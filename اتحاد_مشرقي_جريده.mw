'''اتحاد مشرقي جريده''' په ۱۲۹۸ هـ. ل. کال کې د شمس الدين خان قلعتکي په اداره پيل شوې جريده وه. دا جريده د [[افغانستان]] د ننگرهار ولايت نه خپرېده. دغه جريده د افغانستان د لومړنيو رسنيو په کتار کې راځي. په پيل کې دا جريده په اونۍ کې يو وار چاپېدله چې لومړنۍ گڼه يې په ۲ د جمادي الثاني ۱۳۳۸ هجري سپوږميز يا ۱۲۹۸ لمريز کال کې چاپ شوې. د دې رسنۍ بنسټ د افغانستان پخواني پاچا [[محمد نادر شاه]] لخوا ايښودل شوی چې دا هغه مهال و چې نادرشاه د افغانستان سپه سالار و. دا چاپي رسنۍ په پيل کې په څلورو مخونو کې چاپېدله چې د وروستي مخ په پای کې د دې رسنۍ د بنسټگر لاسليک هم و. د لومړني کال د خپرونو يو څه موده وروسته [[مرزا شاه رخ خان]] د دې چاپي رسنۍ پازوال شو چې څه وخت وروسته يې مديريت او ليکوالي د [[برهان الدين کشککي|برهان الدين خان کشککي]] په غاړه شو او تر څلور کالونو پورې يې د دې رسنۍ چارې پر مخ بېولې. د ۱۳۰۲ لمريز کال د ليندۍ په مياشت کې [[محمد بشير خان]] د دغې جريدې مدير مسؤل شو او تر اوه نورو کالونو پورې په پښتو ژبه مطالب هم پکې خپرېدل او [[عبدالجبار خان]] او [[محمد امين خوگياڼی|محمد امين خوگياڼی]] يې وياړلي مرستيالان و. د اووم کال په پای کې محمد امين خوگياڼی د دغې رسنۍ مشر پازوال شو او په مستقله توگه يې ورته خپرونې کولې. په اتم او نهم کال کې په افغانستان کې د يو ډول کورنيو کړکېچونو په پايله کې يې خپرونې وځنډېدلې. د ۱۳۰۸ لمريز کال د کب د مياشتې په ۸ مه نېټه يې بېرته د دغې جريدې د خپرېدو چارې پيل شوې او دا ځل يې پازوال [[شمس الدين خان قلعتکي]] و.

[[وېشنيزه:افغاني رسنۍ]]









[[وېشنيزه:افغاني چاپي رسنۍ]]
