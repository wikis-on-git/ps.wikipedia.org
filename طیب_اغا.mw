{{چارواکۍ 
| نوم              =طیب اغا
|اصلي نوم =طیب
| افتخاري سرليک  =سيد
|بشپړ نوم= حافظ سيد محمد طيب اغا
| انځور         =طیب اغا.jpg
| ټول           =حافظ سيد محمد طيب اغا
| څرګندونه       =ښاغلی طیب اغا په کال ۲۰۰۱ کي په سپين بولدلک کې و خبريالانو ته دخبرو په حال کې.
| لقب      = 
| د زيږيدنې نيټه =  {{زېږېدنې کال او عمر|۱۹۷۶}}
| زېږون ځای=[[جلاهور]]، [[ارغنداب]] ولسوالۍ، [[کندهار]]، افغانستان
|تابعیت= 
|ګوند=[[دوتنه:Flag of the Taliban.svg|30px|]]&nbsp;[[طالبان]]
|اولاد= 
|کار=
*طالب چاﺭواکی 
| دنده=[[دوتنه:Flag of the Taliban.svg|30px|]]&nbsp;[[د طالبانو سياسي دفتر|په قطر کې د طالبانو د سياسي دفتر مشر]]
| د دندې پیل=۲۰۰۹
| د دندې پای =۳ اګست ۲۰۱۵
|مخکينی= (بنسټ)
|ځایناستی=[[ملا عبدالغني برادر]]
|امیرالمؤمنین=[[ملا محمد عمر|ملا محمد عمر اخوند]]
|ولسمشر=[[حامد کرزی]]
| دنده١ =
| د دندې پیل١ =
| د دندې پای١=
|مخکينی١=
|ځایناستی١=
|ولسمشر١=
| دنده٢ =
| د دندې پیل٢ =
| د دندې پای٢ =
|مخکينی٢=
|ځایناستی٢=
|ولسمشر٢=
| دنده٣ =
| د دندې پیل٣ = 
| د دندې پای٣ =
|مخکينی٣=
|ځایناستی٣=
|ولسمشر٣=
| دنده۴=
| د دندې پیل۴=
| د دندې پای۴ =
|مخکينی۴= 
|ځایناستی۴=
|ولسمشر۴=
|ژوند ملګری=
|موراوپلار=
|پلار=[[مولوي سدوزی اغا]]
|وروڼه_او_خوندې=
*[[محمد یوسف اغا]]
*[[محمد یعقوب اغا]]
*[[سید محمد اسحاق اغا]] 
|خپلوان=
|قد=
|وزن=
|طبی کیفیت=
|جګړې=
|کاروونکې ژبه =پښتو
| تعليم     = 
|پلرنی ټاټوبی=
|نامتو زده کونکي=
|مقام=
| جايزې       = 
| ويبپاڼه       =
|لاسليک      =
| د لاسيک اړوند =
}}
'''سيد محمد طیب آغا''' چي د '''ملا محمد طیب اغا''' او '''طیب اغا''' په نامه هم يادېږي په ۱۹۶۷ز کې د کندهار د [[ارغنداب]] ولسوالۍ په '''جلاهور''' کلۍ کې زیږیدلی دی. هغه د ناصرو قبیلې سره تړاو لري ، پلار یې د کندهار د دیني عالمانو له مشرانو بلل کیده. طیب آغا په قطر کي د طالبانو د سیاسی دفتر بنسټ ايښودونکی مشر وو.

==نور ولولئ== 
په ۱۹۸۴ ز کې  روسانو ونیوه، دوه کاله وروسته له پخواني شوروي ځواکونو سره تبادله او پريښودل سو. د طالبانو د واکمنۍ پر مهال يي په څو وزارتونو کې د ژباړن په توگه دنده ترسره کړې ده، وروسته بیا د [[ملا محمد عمر]] ځانگړی استازي سو، له دندو څخه یې د [[طالبان|طالبانو]] سیاسي ستراتیژۍ جوړول او له  بهرنیانو سره اړیکې نیول وه.
طیب اغا د سیاسي وړتیاوو له کبله د طالب مشرانو ترمنځ له پوره درناوي برخمن دی، د نورو په پرتله یې لوړه تعلیمي سویه لرل ، د عربي او انگلیسي په گډون پر پنځو ژبو خبرې کولای سي.
له طالبانو سره د خبرو او سولې په برخه کې یې  د مختلفو طالب پلاوو مشر تېر سوی دی.
==له سیاسي دفتره استعفی==
ښاغلي سید طیب اغا د طالبانو د نوي امیر په توګه د ملا اختر محمد منصور له ټاکل کیدو سره سخت مخالفت وکړ او له همدې کبله يې په رسمي توګه په قطر کې [[د طالبانو د سیاسي دفتر]] له مشرۍ استعفا وړاندې کړه.<ref>{{cite web | url=https://www.afghanislamicpress.com/en/story.php?id=70622
| title=طیب اغا د ملا منصور ټاکل یوه تاریخي تېروتنه وبلله| author=افغان اسلامي اژانس| date= ۰۴-۰۸-۲۰۱۵| publisher= | via=}}</ref>
===د استعفی بڼه===
بسم الله الرحمن الرحیم

تر هرڅه وړاندې عالیقدر امیرالمومنین رحمه الله د وفات تعزیت د نوموړي کورنۍ، ملګرو او افغان مومن ولس او د امارت ټولو مجاهدینو ته وایم، الله تعالی دې نوموړي ته خپل رحمت او مغفرت نصیب کړي او د نوموړي جهاد، قرباني، تکلیفونه او ستړیاوې دې په خپل دربار کې قبولې او په جنت کې لوړې درجې ورکړي. آمین

عالیقدر امیرالمومنین رحمه الله چی ما ته یي د مهربانه مشر ورور حیثیت درلود، د الله په نصرت، شجاعت، قاطعیت او عزم سره د هېواد ۹۵٪ برخه له ملوک الطوایفۍ څخه وژغورله او اسلامي نظام یې حاکم کړ.

له امریکايي اشغال وروسته عالیقدر امیر المومنین رحمه الله د جهادي صف وحدت او استقلال په ډېره مېړانه او مدبرانه توګه وساتلو. د اسلامي امارت د داخلي او خارجي سیاست د مستقل ساتلو لپاره د ډېرو او لویو ستونزو په ګاللو سره چې د صحت او ورپسې د ژوند په بیه ورته تمام سول، ټول وخت د هېواد په داخل کې پاتې سو او د دې لوی مقصد لپاره يې سیاسي دفتر تاسیس کړ ترڅو د اسلامي امارت او ملت سیاسي استقلال، ملي منافع او د طالبانو او ولس قرباني وساتل سي او اسلامي امارت د خپلو سیاسي پریکړو ابتکار په خپله په لاس کې واخلي او خپلې فیصلې په خپله وکړي او هم یې په ۲۰۰۹ کال کې د امریکا متحده ایالاتو سره د اشغال د خاتمي او د افغانستان د قضیي د سوله ییز حل لپاره د هغوی د غوښتنې په اساس د مذاکراتو موافقه وکړه.

سیاسي دفتر د خپل مشر د مستقیمو هدایاتو په اساس په ډېر لنډ وخت کې د الله پاک په فضل او نصرت سره اسلامي امارت د کلونو سیاسي کلابندۍ څخه وروسته او د ډیرو مشکلاتو او مخالفتونو سره سره د لومړي ځل لپاره په ملی او نړیواله کچه د یو اسلامی خپلواک او ملي سیاسي خوځښت په حیث مطرح کړ، چې ټولو په ژوندۍ بڼه وکتل او په دې سره د الله پاک شکر ادا کوم.

د عالیقدر امیر المومنین رحمه الله د وفات اعلان چې نژدې دوه کاله پټ ساتل سوی و، د دې خبر پټ ساتل د اړوندو اشخاصو تاریخي اشتباه بولم او د پاکستان د لارې له مذاکراتو سره موافقې د دې خبرې په ښکاره کیدو کې مهم رول لرلی دي.

اوس چې له هېواد څخه بهر مشرټاکنه وسول او د نوي امیر ټاکنه چې د هیواد په خارج کې د اوسیدونکو لخوا ترسره سوه دا یوه لویه تاریخي اشتباه ده، ځکه تاریخ ته په کتو سره هر ډول مشرټاکنه چې له هېواد څخه بهر ترسره سوي ده، د افغان مظلوم ولس لپاره یې ډېرې بدې پایلې لرلې دي. د بېلګې په توګه د شوروي اتحاد له یرغل سره سم د ماسکو، او بیا د تېر جهاد پر مهال د پاکستان او ایران مشرټاکني او بیا د امریکايي اشغال له پیل سره سم د جرمني (بون) ټاکنه یادولای سو.

ضروري ده چې د اسلامي امارت مشرټاکنه د سرښندونکو مجاهدینو د سنګرونو په منځ کې سوې وای او د عالیقدر امیرالمومنین رحمه الله په شان يې د سنګرونو په مینځ کې خپل ازاد او مستقل ژوند ته دوام ورکړی وای.

د یادولو وړ ده چی د ۲۰۱۳ کال له شروع څخه د مرحوم عالیقدر هیڅ کوم صوتي هدایت نه دی ترلاسه سوی. د هغه سبب اړونده طرف د عالیقدر عدم موافقه ښوول چی هغه وایي چی هر څوک دې خپل کار کوي او د صوتي هدایت ضرورت نسته او مونږ هم د هغوی د امنیت او احترام په خاطر ډیر ټینګار نه کاوی. البته دا غوښتنه مو کوله چې هغوی باید د خلکو د تشویشونو د رفع کولو لپاره یو صوتي پیغام راولیږي.

د دې لپاره چې د هېواد او ولس په راتلونکو احتمالي ناخوالو کې – الله دې نه پېښوي- خپل رب، وجدان او خپل ولس او هم د خپل عالیقدر مشر امیرالمومنین ملا محمد عمر مجاهد سیاست او تګلارې ته ملامت نه سم او په دی اړوند لاسته راوړني په خپله خرابې نه کړم، د څو ورځو ښه غور او فکر وروسته د پورته وضاحت او صورت حال په نظر کی نیولو سره مې په ښه نیت سره فیصله وکړه چې نور د سیاسی دفتر د مشر او سیاسی مسوول په حیث زما کار پای ته رسیدلی او نور د امارت په نامه بیانونو، پریکړو او اجراآتو کی په هیڅ قسم دخیل نه یم او د طالبانو په موجوده خپلمنځي موضوعاتو کې د هیڅ طرف طرفداري نه کوم ځکه چی د طالبانو اړوند ټولو طرفونو په ارتباط کوشش روان دی چې د پردیو په دام کې ولویږي خو الله پاک دې وساتي. او د دی دام څخه د خلاصون یوازني لار دا ده چی د طالب په نامه د ټولو طرفو مسوولین باید د لکونو شهیدانو قربانیو، ثمرې، ملي وقار او استقلال د ساتلو په خاطر د عالیقدر مرحوم په شان د تکالیفو په ګاللو سره قربانی ورکړی. او همدا اوس د مشرانو د قربانی وخت دی. او د دی کار لپاره باید خپله او هم خپل اکثره کارونه داخل ته نقل کړی، ځانونه د خپل اختیار کړي اوبیا د امیر ټاکنی په شمول په ټولو موضوعاتو په ازاد مټ غور او پریکړی وکړی کنه ویره لرم چې ټول به د تاریخی رسوايي سره مخ سي .

نظامی مسوولین او ډلګۍ مشران باید په خپل کار کې د خپل مشر امیرالمومنین ملا محمد عمر مجاهد د تګلارې او هدایت سره سم خپلمنځي وحدت او استقلال وساتي او د وطنوالو د سر او مال ساتنه وکړي او هغه هیوادونه او طرفونه چې زمونږ د غریب هیواد په بیارغونه او کومک کې حصه اخلي، په نښه نه کړی او سپیڅلی طالبان او حافظان یوازې د هیواد د ازادۍ او اسلامي نظام د حاکمیت او سرتاسری امنیت او دعدل د تامین لپاره وکاروي، خدای مکړه نه د پردیو د ګټو د ساتلو لپاره.

سر د نن څخه به زه د امارت، د طالبانو د تحریک، سیاسي دفتر یا کمیسون او یا کوم بل نامه او طرف په استازیتوب یا مشرتوب د داخلی یا خارجي طرف سره لیدل کتل نه کوم. البته د یو مسلمان افغان او د مرحوم عالیقدر د ملګري او د هغه د امارت د یو فرد په توګه به د خپل غیور ولس د سوکالي او هیواد د خپلواکي، امنیت، پرمختګ او خپل سرښندونکو مجاهدینو وروڼو د حمایت په لار کې چې هر هغه څه زما په وس پوره وي کوم ان شاء الله تعالی.

له الله تعالی څخه غواړم چې افغانانو او طالبانو ته د عالیقدر امیرالمومنین نعم البدل ورکړي اوهم دي الله پاک د هغه قهرمان مشر د ارمانونو سره سم اشغال ختم او په افغانستان کی یو خپلواک افغان شموله اسلامي حکومت قایم کړي.

سید محمد طیب آغا
د افغانستان د اسلامي امارت د سیاسي دفتر مشر
۸/ ۳/ ۲۰۱۵م

==دا هم وګورئ==
*[[د سید طیب اغا ۸ وړاندیزونه]]
==سرچینې==
[[وېشنيزه:د ارغنداب خلگ]]
[[وېشنيزه:افغان جنگسالاران]]
[[وېشنيزه:کندهاریان]]
