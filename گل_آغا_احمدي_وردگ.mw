[[Image:GulAgha.PNG|thumb|289px|ګل آغا احمدي وردګ]]
ښاغلی ګل آغا احمدي وردك په ١٣٤٥ هجري لمريز ( ١٩٦٦ ز ) كال د [[د میدان وردګ ولایت|میدان وردګ]] ولایت د [[د جغتو ولسوالۍ|جغتو]] ولسوالۍ د ګلدرې يا پخواني كنده كول د ليګي باباخيلو په كلي كې زيږيدلى دی.


== زده کړې ==
لومړنۍ او ابتدايي زده كړې يې د كلي په جومات او په خپل كور كې له خپلو والدينو او مشر ورور ډاکټر بهاوالدين بها څخه تر لاسه كړې دي او په ١٣٥١ هجري لمريز كال په سيمه كې د ګوربت منځنۍ ښوونځۍ ته شامل او تر اووم ټولګي پورې يې خپلې زده كړې په نوموړې ښوونځۍ كې مخته بيولې دي  د ١٣٥٨ هجري لمريز كال په پسرلي كې هغه مهال چې په آتم ټولګي كې و  د شوروي پلوه رژيم په مقابل كې د [[افغانستان]] د ولس وسله وال پاڅون پيل شو چې ورسره جوخت د ګوربت د منځنۍ ښوونځۍ دروازه هم د زده كوونكيو پر مخ و تړل شوه.

د ١٣٦٢ هجري لمريز كال د عقرب په مياشت كې [[پېښور]] ته مهاجر او تر دولسم ټولګي پورې يې زده كړې د مجاهد په ليسه كې تر سره كړې په ١٣٦٧ هجري لمريز كال په پيښور كې  د ښوونكيو د عالي دارالمعلمين څخه يې فراغت حاصل او دوو كلونو لپاره د هيواد په آزادو سيمو كې د يوې خيريه موسسې په مرسته وكولاى شول چې په غزني، وردګو، پكتيا او پكتيكا كې د هيواد د ورانو پوهنيزو بنسټونو د بيا رغولو لپاره ځنې ګامونه پورته كړي چې په دې لړكې په سيمه كې د ګټورو ښوونځيو تشكيل ته لاره هواره او په وردګو او غزني كې د ځينو ښوونځيو په جوړولو بريالی شو چې وروسته يې بيا د ليسو شكل غوره كړ چې په وردګو كې د ګوربت د ښوونځۍ په ځاى د امام ابوحنيفه د ليسې رامنځته كيدل د ساري په توګه يادولى شو.

په ١٣٧۰ هجري لمريز كال په پيښور كې د ساينس او تكنولوژۍ د اسلامي پوهنتون د اقتصاد پوهنځۍ ته شامل او په ١٣٧٣ كال له نوموړي پوهنتون څخه په ذكر شوې څانګه كې د ليسانس په اخيستلو بريالى شو.

په همدې توګه په ١٣٨٢ كال په پيښور كې د پريسټون له پوهنتون څخه د عامې ادارې په څانګه كې د ماسترۍ په لاسته راوړلو بريالى شو.

== دندې ==
په ١٣٦٧ هجري لمريز كال د عالي دارالمعلمين څخه تر فراغت وروسته يې په مسلسل ډول په مختلفو پوهنيزو او ټولنيزو موسساتو كې د ښوونكي، اداري مسئول، محاسب، د كتابتون د مسوول، ليكونكي او ژباړن په توګه دندې سر ته رسولې دي او په اوسني وخت كې د افغانستان د ځوريدلو خلكو د خدمت وياړ لري .

په همدې توګه يې د هجرت په ديار كې د زياتو علمي او فرهنګي غونډو او بهيرونو په ادبي بنډارونو كې منظم ګډون كړى دی چې د افغان ادبي بهير، ادبي انجمن، ميوند ادبي بهير او داسې نورو نومونه يادولى شو. 

د ليكنې ډګرته يې د لومړي ځل لپاره په ١٣٧١ هجري لمريز كال هغه مهال سر ورښكاره كړ   چې د افغانستان مسلمان ولس په هيواد كې روس پلوى رژيم نسكور كړ او تر اوسه پورې يې د پښتو شعر پنځه ټولګې برابرې كړې .


== چاپ شوي آثار ==
#ارمانجن د شعرونو غونډ 

== ناچاپه آثار ==
د ښاغلي وردګ د ټولو ليكل شوو او ژباړل شوو كتابونو شميره ١٥ ټوكو ته رسيږي چې لنډې كيسې، تاريخي، سياسي، او ټولنيز موضوعات  پكې رانغښتل شوي او د چاپ انتظار باسي.

== د شعر يوه بېلګه ==
<center>
افغان زلمى
{{شعر}}
{{ب|كه مې د زاڼو ټولګى را نه ووست بهار به نه يم|كه مې رڼا ته غيږه ورنكړه سهار به نه يم}}
{{ب|كه مې د ګلو په ډولۍ باندې لاس وا نه ړول|كه مې ګيډۍ ګيډۍ غنچې نه كړه ګلزار به نه يم}}
{{ب|كه مې د بڼ په سر هوار نه كړل زرغون پړوني|كه لوړ له ټولو ښكلو نه شومه چنار به نه يم}}
{{ب|كه د نڅا په پلوشوكې مې ګلشن نه شو پټ|كه مې سندرې پرې خورې نه كړې سيتار به نه يم}}
{{ب|كه مې د سولې اشرفۍ ورته ډالۍ نه كړله|كه يې له غاړې نه راتاو نه شومه هار به نه يم}}
{{ب|كه د تورتم تخمونه ورك ما له دې خاورې نه كړه|افغان زلمى احمدي زه د دې ديار به نه يم}}
{{د شعر پای}}
</center>

== باندنۍ تړنې ==




[[Category: پښتانه شاعران]]
