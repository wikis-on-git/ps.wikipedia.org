'''زاهدالله ځلاند''' د پښتو ژبې ځوان لیکوال، ژباړن او ژورنالست د ښاغلي لعل پاچا شینواري، چې په سیداگل شینواري مشهور دی، زوی په ۱۹۸۹ زېږدیز کال د پښتونخوا په هنگو سیمه کې دې نړۍ ته سترگې غړولي دي.

زاهدالله ځلاند له آره د ننگرهار ولایت د هسکې مېنې ولسوالۍ د گاڼې کلي اوسېدونکی دی.

==زده کړې==
نوموړی د پښتونخوا په هنگو ولسوالۍ کې د افغان کډوالو د حضرت بلال (رض) عالي لېسې څخه په ۲۰۰۵ زېږدیز کال کې فارغ شوی او خپلې لوړې زده کړې یې د پښتو ژبې په ادبیاتو کې، په ننگرهار کې ترسره کړې دي.

==رسمي دندې==
په کابل کې د ژوندون راډیو تلوېزیون، ملي راډیو تلوېزیون او د هېواد په څو سیمو کې د بېلابېلو غږیزو او انځوریزو رسنیو سره د خبریال، ریپورټر او ژباړن په توگه کار کړی دی.

همدارنگه د هنگو، جلال آباد او کابل کې په څو لېسو کې د ښوونکي په توگه او همدا راز په کابل کې د څو شرکتونو سره کار کړی دی.

ځلاند په بېلابېلو انټرنېټي پښتو وېبپاڼو او ټولنیزو رسنیو فېسبوک او ټوېټر کې، وخت پر وخت، خپلې لیکنې او ژباړې هم خپروي او همدا راز په انټرنېټي نړۍ کې دوه وېبلاگونه [http://ghatol.bloguna.tolafghan.com غاټول] او [http://zahidshinwari.blogfa.com شمله] هم لري، چې خپلې لیکنې، ژباړې او د هېواد، سیمې او نړۍ په اړه بېلابېل نوي، تازه او په زړه پورې خبرونه او پېښې په کې خپروي.

==دا هم وگورئ==

[[لال پاچا ازمون]]

==سرچینې==
