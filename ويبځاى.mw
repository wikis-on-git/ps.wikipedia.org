[[دوتنه:Www.wikipedia.org_screenshot_2018.png|بټنوک|330x330px| دا د یوه ویبځاى انځور دی. دا د [http://www.wikipedia.org ویکيپیډیا] ويبځاى دى.]]
په '''ويبځاى''' ډېرې ويبپاڼې وي. خلک ویبځاى ته د [[سولگر|کمپیوټر]] په وسيله ورځي، دا کمپيټر کېداى شي چې په ګرځنده ټليفون کې وي او يا هم په ځيرک [[تلويزون|تلويزيون]] کې. يو ویبځاى په بل کمپیوټر کې ساتل شوى وي چې ویبسرور ورته وايي.

== عمومي کتنه ==
زياتره وخت په يو ويبځاى کې، يوه د کورپاڼه په نوم يوه ويبپاڼه وي چې هغه ويبپاڼه د همدې ويبځاى نورو ويبپاڼو ته تړاونه لري. کله کله نورو ويبځايونه ته هم تړاونه لري. کورپاڼه د ويبځاى هرکلى او سريزه بلل کيږي.

ويبځايونه د کاروبار لپاره کارول کيږي چې خرڅلاو او خبرتياوې پکې کېداى شي. د نورو خلکو سره خبرې کولو لپاره هم کاريږي.

== ډولونه ==

* ویب لاګ ''(د بلاګ په نوم هم پیژندل کيږي)'' . <ref>{{cite web |url=http://www.computerhope.com/jargon/w/weblog.htm |title=Weblog |author= |website= |publisher=Computer Hope |accessdate=3 April 2016}}</ref>
* ویکي (داسې يو ويبځاى چې هر څوک پکې ويبپاڼې سمولى شي'')'' . 
* د مینځپانګې مدیریت سیسټم ''(داسې يو سافټویر چرته چې تاسو وکړاى شئ ويبځاى په اسانه توګه جوړ کړئ)'' .
* د لټون انجن ''(د ګوګل په څېر ویبځاى، چرته چې تاسو کولاى شئ نور ويبځايونه ولټوئ او پيدا يې کړئ)'' . 
* د ټولنیزو شبکو سایټونه ''(لکه [[فیسبوک]]، په کوم کې چې تاسو له ملګرو سره اړیکه ونيسئ)'' .

== لاسرسی ==
کاروونکي يو ويبځاى ته په يو ځانګړى تړاو چې ويبپته ورته وايي (انګرېزي: URL)  ورتلاى شي. دا د ويبځاى پته ده چې د ويب براوسر په سر کې ښودل کيږي. د يوه ويبځاى  د کورپانې او نورو پاڼو د ويبپتو سر يو ډول وي. لکه د پښتو ويکيپېډيا د ټولو ويپاڼو ويبپتو سر داسې پيليږي "https://ps.wikipedia.org" او بيا نور د هرې پاڼې لپاره مختلف وي. که يو کس د خپل ويبځاى لپاره ډومېن نوم وانخلي، د هغه ويبځاى ته به د اي پي (انګرېزي: IP) په توګه ورځي.

== بڼه ==
زياتره وخت ويبځاى HTML کاروي چې خپل کانتنت وښيي.

ويبځاىګر پوستغال داسې پروګرامونه دي چې هغه پوره ويبځاى جوړوي بغير له کوډ څخه. 

== سرچینې ==
 {{reflist}}
