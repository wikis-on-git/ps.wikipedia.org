تقوی

ليکنه: محمد نعيم عزيزي

'''د تقوا لنډ تعریف'''

علما وايی! تقوا د الله تعلی سره محبت کول او د هغه داسی اطاعت کولو ته وایی چی بنده د الله تعلی په ټولو اوامرو عمل کوي او هېڅکله یی هم الله تعلی په هغه ځای او حالت کی ونه ګوري چی تری منع کړی یی دی.

'''د تقوا ګټې'''

'''۱- الله تعلی متقیانو ته هدایت کوي کوم چی تر ټولو لویه سرمایه ده (سورة بقره ۳)'''

(ذَٰلِكَ ٱلۡكِتَٰبُ لَا رَيۡبَۛ فِيهِۛ هُدٗى لِّلۡمُتَّقِينَ)

ژباړه: دا (عظيم) كتاب دى، په ده كې هېڅ شك نشته، د پرهېزګارانو لپاره هدايت دى.

'''۲- الله تعلی د متقیانو اعانت او مرسته کوي (سورة نحل ۱۲۸)'''

(إِنَّ ٱللَّهَ مَعَ ٱلَّذِينَ ٱتَّقَواْ وَّٱلَّذِينَ هُم مُّحۡسِنُونَ)

ژباړه: بېشكه الله تعلی د هغو كسانو سره دى چې پرهېزګاري كوي او د هغو كسانو سره چې هغوى نېكي كوونكي دي.

'''۳- په تقوا سره د الله تعلی دوستي حاصلیږي (سورة جاثیه ۱۹)'''

(وَٱللَّهُ وَلِيُّ ٱلۡمُتَّقِينَ)

ژباړه: او الله د پرهېزګارانو ملګرى دى

'''۴- په تقوا سره د الله تعلی محبت حاصلیږي (سورة توبه ۴)'''

(إِنَّ ٱللَّهَ يُحِبُّ ٱلۡمُتَّقِينَ)

ژباړه: الله تعلی له متقیانو سره محبت کوي

'''۵- الله تعلی متقیانو ته بښنه کوي او لویی بدلی ورکوي (سورة طلاق ۵)'''

(وَمَن يَتَّقِ ٱللَّهَ يُكَفِّرۡ عَنۡهُ سَيِّـَٔاتِهِ وَيُعْظِمْ لَهُ أَجْرًا)

ژباړه: او هغه څوك چې له الله نه ووېرېږي، هغه به له ده نه د ده ګناهونه لرې كړي او د ده لپاره به اجر ډېر لوى كړي 

'''۶- الله تعالی د متقیانو چاری اسانوي (سورة طلاق ۴)'''

(وَمَن يَتَّقِ ٱللَّهَ يَجۡعَل لَّهُۥ مِنۡ أَمۡرِهِۦ يُسۡرٗا)

ژباړه: او هغه څوك چې له الله نه ووېرېږي، الله تعلی به د ده لپاره په كار كې ډېره اساني پیدا كړي

'''۷- متقیان الله تعالی له غمونو څخه خلاصوي او پراخه رزق ورکوي (سورة طلاق ۳،۲)'''

(وَمَن يَتَّقِ ٱللَّهَ يَجۡعَل لَّهُۥ مَخۡرَجٗا، وَيَرۡزُقۡهُ مِنۡ حَيۡثُ لَا يَحۡتَسِبُۚ)

ژباړه: او هغه څوك چې له الله نه ووېرېږي، (نو) هغه به د ده لپاره د وتلو څه ځاى پیدا كړي او ده ته به له هغه ځایه رزق وركړي چې دى به ګمان هم نه كوي.

'''۸- الله تعالی د متقیانو اعمال قبلوي (سورة مائده ۲۷)'''

(إِنَّمَا يَتَقَبَّلُ ٱللَّهُ مِنَ ٱلۡمُتَّقِينَ)

ژباړه: بېشكه همدا خبره ده چې الله یی له پرهېزګارانو څخه  قبلوي

'''۹- الله تعالی متقیانو ته کامیابي ورکوي (سورة بقره ۱۸۹)'''

(وَٱتَّقُواْ ٱللَّهَ لَعَلَّكُمۡ تُفۡلِحُونَ)

ژباړه: او له الله نه وېرېږئ، د دې لپاره چې كامیاب شئ

'''۱۰- په متقیانو به هیڅ وېره او غم نه وي (سورة یونس ۶۲، ۶۳)'''

أَلَآ إِنَّ أَوۡلِيَآءَ ٱللَّهِ لَا خَوۡفٌ عَلَيۡهِمۡ وَلَا هُمۡ يَحۡزَنُونَ، ٱلَّذِينَ ءَامَنُواْ وَكَانُواْ يَتَّقُون

ژباړه: اګاه شئ! بېشكه د الله دوستان چې دي؛ پر هغوى باندې نه څه وېره شته او نه دوى غمجن كېږي، هغه كسان چې ایمان يې راوړى دى او ځان (له نافرمانیو) ساتي.

'''۱۱- الله تعالی متقیانو ته له دوزخ نه نجات ورکوي (سورة مریم ۷۲)'''

(ثُمَّ نُنَجِّي ٱلَّذِينَ ٱتَّقَواْ وَّنَذَرُ ٱلظَّـٰلِمِينَ فِيهَا جِثِيّٗا)

ژباړه: بیابه مونږ هغو كسانو ته نجات وركړو چې پرهېزګاري يې كړې ده

'''۱۲ـ الله تعالی د متقیانو لپاره د دنیا او اخرت زیري ورکوي (سورة یونس، ۶۳، ۶۴)'''

(ٱلَّذِينَ ءَامَنُواْ وَكَانُواْ يَتَّقُون، لَهُمُ ٱلۡبُشۡرَىٰ فِي ٱلۡحَيَوٰةِ ٱلدُّنۡيَا وَفِي ٱلۡأٓخِرَةِۚ)

ژباړه: هغه كسان چې ایمان يې راوړى دى او ځان (له نافرمانیو) ساتي، د همدوى لپاره په دنيايي ژوند كې زېرى دى او په اخرت كې (هم).

'''۱۳ـ الله تعلی د متقیانو لپاره جنتونه تیار کړي (سورة قلم ۳۴)'''

(إِنَّ لِلۡمُتَّقِينَ عِندَ رَبِّهِمۡ جَنَّـٰتِ ٱلنَّعِيمِ)

ژباړه: بېشكه د پرهېزګارو لپاره د خپل رب په نیز د نعمتونو جنتونه دي

'''په ځان کی د تقوا را وستلو اسباب''' 

۱.     د اخرت د عذاب نه وېره کول.

۲.     د دنیا دعذاب نه وېره کول.

۳.     د اخرت د ثواب امید چی الله تعلی به جنتونه راکوي.

۴.      د الله تعلی څخه د دنیا د نعمتونو امید کول.

۵.     د الله تعالی د محاسبی او پوښتنو نه وېره.

۶.     د الله تعلی د نظر نه حیا او شرم کول، هغه دا چی الله تعلی مو په هر حالت کی ویني.

۷.     د الله تعلی د نعمتو شکر کول لکه د (اسلام، صحت، عقل، کورنی ...) نعمتونو.

۸.     په دین ځان پوهول.

۹.     د الله عظمت په زړه کی ساتل دا چی الله تعلی ډېر لوی ذات دی او باید نافرماني یی ونه شي.

۱۰.  د الله تعلی سره مینه کول 

۱۱.  د الله تعلی په پوهه باور لرل، هغه دا چی په تقوا کی مو د اخرت ترڅنګ د دنیا لویه ګټه ده.
