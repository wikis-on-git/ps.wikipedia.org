'''پوهاند محمود سوما''' (۱۳۱۶ لمريز کال-۱۳۹۴ لمريز کال د تلې ۲۴ اتريش) يو افغان پوه، سیاستوال او ليکوال وو . 
==مخين== 
پوهاند محمود سوما د پکتيا ولايت د خوست په متون کې په یوه بزگره کورنۍ کې زېږېدلی وو. لومړنۍ زده کړې یې د خوست په غرغښت ښوونځي کې وکړې . لوړې زده کړې یې د کابل په دارلمعلیمن کې پر مخ بوتلې او وروسته د ساینس په څانگه کې د نورو لوړو زده کړو لپاره امریکا متحدو ایالتونو ته ولاړ. بیا یې د بیروت په امریکایی پوهنتون کې نورې زده کړې هم وکړې. 
==دندې==
کله چې محمود سوما له بهر څخه [[افغانستان]] ته راستون شو، نو په [[کابل پوهنتون]] کې د [[کيمیا]] مضمون ښوونکی شو. ده د افغانستان د ښوونځیو لپاره له ۷ نه تر ۱۲ ټولگي پورې د کيمیا کتابونه ليکلي دي . په ځینو مهالنيو او ورځپاڼو کې يې بېلابېلې علمي او ساینسي مقالې چاپ شوې دي. 

پوهاند سوما د افغانستان د خلک دموکراتیک گوند لوړ پوړ غړی و. د ۱۳۵۷ لمريز کال د غويي د ۷ نېټې تر پاڅون وروسته، کله چې د افغانستان د خلک دموکراتیک ګوند واک و ځواک ته ورسېد، سوما د لوړو زده کړو د وزیر په توگه وټاکل شو. د ۱۳۵۸ لمريز کال د مرغومي د مياشتې تر شپږمې نېټې د لوړو زده کړو وزیر وو، خو افغانستان ته د روسانو په راتگ سره دی زندان ته واچول شو او هلته ۱۲ کاله بندي وو. نوموړی د هېوادمشر ډاکتر [[نجیب الله]] په واکمنۍ کې له څرخي پله زندانه خلاص شو. ده ته د حکومتي دندې وړاندیز وشو خو ده ونه مانه او په کابل پوهنتون کې بیا استاد شو.  

د ۱۳۷۱ ل (۱۹۹۲ ز کال) د غويي تر ۸ نېټې وروسته یانې د مجاهدینو د واکمنۍ پر مهال هم په کابل پوهنتون کې په دنده بوخت و.و خو د شرایطو په خرابېدو سره [[پاکستان]] ته کډه شو او شا و خوا درې کاله په [[پېښور]] کې پاتې شو. وروسته روسیې ته کډه شو او بیا درې میاشتې وروسته [[هالېنډ]] ته کډوال شو. د هالېنډ حکومت سیاسي پناه ورکړه او د ژوند تر وروستیو شپو همالته وو. پوهاند سوما ۱۷ کاله له افغانستانه لرې هلته په جلا وطنۍ کې تېر کړل. 

سوما د خلک د موکراتیک ګوند د مرکزي کومېټې د سیاسي بېرو غړی وو او له [[حفیظ الله امین]] سره نېږدې پاتې شوی دی. ده په هالېنډ کې په جلاوطنۍ کې هم د خلک دموکراتیک گوند له غړيو غوښتل چې سره یو شي او یو غښتلی او گډ ځواک ترې جوړ شي. محمود سوما شاوخوا ۱۰ سیاسي کتابونه لیکلی دي. نوموړي د خلک دموکراتیک ګوند غړو ته د فلسفې لوست هم ورکاوه. 
==مړینه== 
پوهاند محمود سوما د ۱۳۹۴ لمريز کال د تلې پر ۲۴ د جمعې پر ورځ (د ۲۰۱۵ ز کال اکټور پر ۱۶) په [[اتریش]] کې د ۷۸ کالو په عمر له دې نړۍ سترگې پټې کړې. نوموړي د زړه ناروغي لرله او په وروستیو کې سینه و بغل تکليف هم ورته پیدا شو چې په پای کې د پښتورگو له ناروغۍ هم کړېده. له محمود سوما یوه لوېشت ځمکه هم نه ده پاتې او یو کور هم نه لري. له وطنه لرې په جلاوطنۍ کې په حق ورسېد او له یوه کفن سره هغې نړۍ ته ځي. په پام کې ده چې د ده جنازه به افغانستان ته ولېږدول شي او په خوست کې به په خپله پلرنۍ هدیره کې خاورو ته وسپارل شي.
==چاپ شوي نښيرونه يې== 
#

==سرچينې== 
#http://www.larawbar.net/42875.html 
#http://kitabtoon.com/kitabona/tarikh/author/224-پوهاند-محمود-سوما
