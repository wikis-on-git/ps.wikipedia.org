[[دوتنه:Kubra-Habib-Mazhary.png|250px|بټنوک|کبرا حبيب مظهري]]
'''ډاکټره کبرا حبيب مظهري''' (په انګرېزي: Dr.Kubra Habib Mazhary) يوه افغانه شاعره، ليکواله او کره کتونکې ده. نوموړې يو شمېر کتابونه په پښتو، پارسي او انګرېزي ژبه ليکلي دي، چې ځينې يې چاپ او ځينې نور يې ناچاپه پاتې دي. 

== مخينه ==

== زده کړې ==
کبرا حبيب مظهري خپلې زده کړې د خپل هېواد تر څنګ په هند کې هم سر ته رسولي. نوموړې په ۱۹۸۳ ز. کال کې د کابل پوهنتون نه د لېسانس بری ليک ترلاسه کړی بيا په ۱۹۹۱ کال کې هند ته تللې او هلته يې د نوي ډيلي د جامعيه مليه پوهنتون کې د ماسټرۍ بری ليک لاس ته راوړی. په ۱۹۹۲ ز. کال کې د دوکتورا نه دمخه ام فيل يا په فلسفه کې ماسټري اخيستې. همدې ليکوالې په ۱۹۹۷ ز. کال کې د هند د جواهرلال نهرو له پوهنتون نه د پارسي څانګې نه د دوکتورا بريليک هم ترلاسه کړی.

== دندې ==

== چاپ شوي آثار ==
په افغانستان کې د کبرا مظهري ګڼ شمېر کتابونه چاپ شوي، چې هغه په دې ډول دي:
#'''برېښنا''' - د افغاني ټولنې په اړه د لنډو کيسو ټولګه - چاپځای کابل افغانستان
#'''سپوږمۍ''' - يو افغانی ناول - چاپځای کابل افغانستان
#'''د زړه وينې''' - شعري مجموعه - چاپځای کابل افغانستان
#'''لمبې''' - شعري مجموعه - چاپځای کابل افغانستان
#'''توپاني څپې''' - شعري مجموعه - چاپځای کابل افغانستان
#'''منزلونه او ټکرونه''' - شعري مجموعه - چاپځای کابل افغانستان
#'''څو څېړنې''' - د ليکوالې د بېلابېلو څېړنو ټولګه چې په ملي او نړېوالو سيمينارونو او کنفرانسونو کې وړاندې شوي - چاپځای کابل افغانستان
#'''پښتنې ليکوالې او شاعرانې''' - په دوه ټوکو کې خپره شوې د پښتني ښځينه شاعرانو او ليکوالانو تذکره - چاپځای کابل افغانستان
#'''په پښتني فرهنګ کې د ښځو د ژوند انعکاس''' - يو څېړنيز اثر - چاپځای کابل افغانستان
#'''زنده ګي و اشعار استاد خليلي''' - د دري ژبي شاعر خليل الله خليلي ژوندليک - چاپځای کابل افغانستان
#'''نقد اشعار خليلي''' - د دري ژبې شاعر خليل الله خليلي پر شعرونو کره کتنه - چاپځای کابل افغانستان
#'''شمع از تاريخ معاصر افغانستان''' -د افغانستان په اړه تاريخي اثر - چاپځای هند
#'''آه''' - په دري ژبه د نثرونو مجموعه 
#'''پښتو لنډۍ''' -د پښتو لنډيو مجموعه - چاپځای هند
#'''ډولۍ''' - په پښتو ژبه د لنډو کيسو ټولګه - چاپځای کابل افغانستان
#'''غوړګه''' - پښتو ناول - چاپځای کابل افغانستان
#'''اندېښمنه ډالۍ''' - په پښتو ژبه د نثرونو مجموعه - چاپځای کابل افغانستان
#'''اکو بکو''' - د ماشومانو لپاره د روزنيزو ادبياتو مجموعه - چاپځای هند
<center>
<gallery>
انځور:Brekhna.jpg|برېشنا
انځور:De-Zre-Weenay.jpg|د زړه وينې
انځور:Lambay.jpg|لمبې
انځور:Pakhtanay-Leekwalay-Aw-Shayeranay.jpg|پښتنې ليکوالې او شاعرانې - د پښتنو ښځينه شاعرانو او ليکوالانو تذکره - چاپکال ۱۹۸۷ ز
انځور:Spogmay.jpg|سپوږمۍ
انځور:Topani-Sapay.jpg|توپاني څپې - شعري ټولګه
</gallery>
</center>

==ناچاپه آثار==
#'''AFGHAN WOMEN IN SEARCH OF AN IDENTITY (افغاني ښځې د هويت په لټه کې)''' - په انګرېزي ژبه د افغاني ښځو په اړه ليکل شوی څېړنيز اثر 
#'''د ستورو کرونده''' - شعري مجموعه

== د شعر يو څو بېلګې ==
<center>'''د پای ټکی.'''
{{شعر}}
{{ب|د يادونو غمي ږدمه، د خيالونو په هارونو|کږې کرښې رسمومه، د کنګل په تصويرونو}}
{{ب|په سور جام د مازديګر کې، سيوری خوځې کرغېړنه|الونيا شي سېلۍ غېږ کې، تند توپان د تندرونو}}
{{ب|چليپا او ګډې وډې ليکې کاږمه په ټنډه|په څېرو کې راښکاره شي، سمبولونه د ويرونو}}
{{ب|وېره توره-توره کېږي د تور تم په ترږمو کې|تورؤ شپو کې چې ښکاره شي، تور لاشونه د تورونو}}
{{ب|د الله په مينه مست پروت، بې خبره له خدائۍ نه|د عدم نارې ته يې ورکړ، تنکی ګل د پرهرونو}}
{{ب|اجلونه کاږي نغړاندي، له دوه جوړې يې څلور کړې|د خدای کور کې يې تراشلې، تورې شناختې د قبرونو}}
{{ب|ستړي-ستړي دي وختونه، لالهانده چيغې کاږي|د ټټر په کټارو يې ځلي ټاپ د سرو مُهرونو}}
{{ب|دا د غم په اوږده ساه کې د يلدا کيسه چا پيل کړه!؟|د پای ټکی مالوم نه دی د دې کرتو تزويرونو}}
{{د شعر پای}}
۳۰ د مارچ، ۱۹۹۷ <br>
هند (اوتراپردېش)
<center/>
<center>'''فاتح ته'''
{{شعر}}
{{ب|د غېرتي خاورې فاتح بچيه!|تا د غالب فتحې ته ماتې ورکړه}}
{{ب|يو ځلې بيا دې د «خيبر» په توره|د ګُمراه شوي «ماني» ملا غوڅه کړه}}
{{ب|بيا دې د «بلخ» د ژرندې پلو کې دل کړې|د کيانيانو، تورانيانو هيلې}}
{{ب|د «يزدګرد» ها زرتشتي فلسفه|ستا د «بهار» د مغکدې سرې لمبې}}
{{ب|تا د «مزدک» او د «سپنتا» خوبونه|په سپېرو خاورؤ، تورو دوړؤ پټ کړل}}
{{ب|تا د «کلدې» د «اور» د برم مستي|د «هري جام» د «بخد» مينا ته ورکړه}}
{{ب|د غېرتي خاورې فاتح بچيه!|تا د غالب فتحې ته ماتې ورکړه}}
{{د شعر پای}}
۲۹ د ډېسمبر، ۱۹۹۶ <br>
هند (علي ګهړ پوهنتون)
<center/>


[[وېشنيزه: پښتنې شاعرانې]]
[[وېشنيزه:پښتنې]]
[[وېشنيزه: پښتنې ليکوالې]]
