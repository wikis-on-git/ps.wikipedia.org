[[دوتنه:Kubra-Habib-Mazhary.png|250px|بټنوک|کبرا حبيب مظهري]]
'''ډاکټره کبرا حبيب مظهري''' (په انګرېزي: Dr.Kubra Habib Mazhary) يوه افغانه شاعره، ليکواله او کره کتونکې ده. نوموړې يو شمېر کتابونه په پښتو، پارسي او انګرېزي ژبه ليکلي دي، چې ځينې يې چاپ او ځينې نور يې ناچاپه پاتې دي. 

== مخينه ==

== زده کړې ==
ډاکټرې کبرا حبيب مظهري خپلې زده کړې د خپل هېواد تر څنګ په [[هند]] کې هم سر ته رسولي. نوموړې په افغانستان کې د عالي دارالمعلمين کورسونه په برياليتوب سره پای ته رسولي او بيا د لوړو زده کړو لپاره هند ته تللې. هلته په ډهېلي کې [[د جامعيه مليه اسلاميه پوهنتون]] د ماسټرۍ (MA) زده کړو د پروګرام لپاره يې د بورډ يا د کانکور آزموينې وروسته همدې پوهنتون ته منل شوې او بيا په ۸ د مۍ، ۱۹۹۱ ز. کال کې يې له نوموړي پوهنتون نه د ماسټرۍ بريليک ترلاسه کړی. تر دې وروسته يې د مافوق ماسټرۍ (M.phil) زده کړې د جواهر لال نهرو پوهنتون کې بشپړې کړي او په ۱۹۹۲ ز. کال کې يې بريليک خپل بريليک اخيستی. د مافوق ماسټرۍ د ديپلوم د ترلاسه کولو وروسته يې د دوکتورا (ph.D) تکل وکړ او په ۱۹۹۷ ز. کال کې له همدې وروستي نومېدلي پوهنتون، د ادبياتو د پوهنځي، نه د ادبي کره کتنې په برخه کې خپله دوکتوره لاس ته راوړې.

== دندې ==

== چاپ شوي آثار ==
په افغانستان کې د کبرا مظهري ګڼ شمېر کتابونه چاپ شوي، چې هغه په دې ډول دي:
#'''برېښنا''' - د افغاني ټولنې په اړه د لنډو کيسو ټولګه  
#'''سپوږمۍ''' - يو افغانی ناول  
#'''د زړه وينې''' - شعري مجموعه  
#'''لمبې''' - شعري مجموعه 
#'''توپاني څپې''' - شعري مجموعه  
#'''منزلونه او ټکرونه''' - شعري مجموعه 
#'''څو څېړنې''' - د ليکوالې د بېلابېلو څېړنو ټولګه چې په ملي او نړېوالو سيمينارونو او کنفرانسونو کې وړاندې شوي  
#'''پښتنې ليکوالې او شاعرانې''' - په دوه ټوکو کې خپره شوې د پښتني ښځينه شاعرانو او ليکوالانو تذکره  
#'''په پښتني فرهنګ کې د ښځو د ژوند انعکاس''' - يو څېړنيز اثر  
#'''زنده ګي و اشعار استاد خليلي''' - د دري ژبي شاعر خليل الله خليلي ژوندليک  
#'''نقد اشعار خليلي''' - د دري ژبې شاعر خليل الله خليلي پر شعرونو کره کتنه  
#'''شمع از تاريخ معاصر افغانستان''' -د افغانستان په اړه تاريخي اثر  
#'''آه''' - په دري ژبه د نثرونو مجموعه 
#'''پښتو لنډۍ''' - په انګرېزي ژبه د پښتو لنډيو په باب څېړنه  
#'''ډولۍ''' - په پښتو ژبه د لنډو کيسو ټولګه  
#'''غوړګه''' - پښتو ناول 
#'''اندېښمنه ډالۍ''' - په پښتو ژبه د نثرونو مجموعه 
#'''اکو بکو''' - د ماشومانو لپاره د روزنيزو ادبياتو مجموعه  
<center>
<gallery>
انځور:Brekhna.jpg|برېشنا
انځور:De-Zre-Weenay.jpg|د زړه وينې
انځور:Lambay.jpg|لمبې
انځور:Pakhtanay-Leekwalay-Aw-Shayeranay.jpg|پښتنې ليکوالې او شاعرانې - د پښتنو ښځينه شاعرانو او ليکوالانو تذکره - چاپکال ۱۹۸۷ ز
انځور:Spogmay.jpg|سپوږمۍ
انځور:Topani-Sapay.jpg|توپاني څپې - شعري ټولګه
</gallery>
</center>

==ناچاپه آثار==
#'''AFGHAN WOMEN IN SEARCH OF AN IDENTITY (افغاني ښځې د هويت په لټه کې)''' - په انګرېزي ژبه د افغاني ښځو په اړه ليکل شوی څېړنيز اثر 
#'''د ستورو کرونده''' - شعري مجموعه

== د شعر يو څو بېلګې ==
<center>'''د پای ټکی.'''
{{شعر}}
{{ب|د يادونو غمي ږدمه، د خيالونو په هارونو|کږې کرښې رسمومه، د کنګل په تصويرونو}}
{{ب|په سور جام د مازديګر کې، سيوری خوځې کرغېړنه|الونيا شي سېلۍ غېږ کې، تند توپان د تندرونو}}
{{ب|چليپا او ګډې وډې ليکې کاږمه په ټنډه|په څېرو کې راښکاره شي، سمبولونه د ويرونو}}
{{ب|وېره توره-توره کېږي د تور تم په ترږمو کې|تورؤ شپو کې چې ښکاره شي، تور لاشونه د تورونو}}
{{ب|د الله په مينه مست پروت، بې خبره له خدائۍ نه|د عدم نارې ته يې ورکړ، تنکی ګل د پرهرونو}}
{{ب|اجلونه کاږي نغړاندي، له دوه جوړې يې څلور کړې|د خدای کور کې يې تراشلې، تورې شناختې د قبرونو}}
{{ب|ستړي-ستړي دي وختونه، لالهانده چيغې کاږي|د ټټر په کټارو يې ځلي ټاپ د سرو مُهرونو}}
{{ب|دا د غم په اوږده ساه کې د يلدا کيسه چا پيل کړه!؟|د پای ټکی معلوم نه دی د دې کرتو تزويرونو}}
{{د شعر پای}}
۳۰ د مارچ، ۱۹۹۷ <br>
هند (اوتراپردېش)
<center/>
<center>'''فاتح ته'''
{{شعر}}
{{ب|د غېرتي خاورې فاتح بچيه!|تا د غالب فتحې ته ماتې ورکړه}}
{{ب|يو ځلې بيا دې د «خيبر» په توره|د ګُمراه شوي «ماني» ملا غوڅه کړه}}
{{ب|بيا دې د «بلخ» د ژرندې پلو کې دل کړې|د کيانيانو، تورانيانو هيلې}}
{{ب|د «يزدګرد» ها زرتشتي فلسفه|تا د «بهار» د مغکدې سرې لمبې}}
{{ب|تا د «مزدک» او د «سپنتا» خوبونه|په سپېرو خاورؤ، تورو دوړؤ پټ کړل}}
{{ب|تا د «کلدې» د «اور» د برم مستي|د «هري جام» د «بخد» مينا ته ورکړه}}
{{ب|د غېرتي خاورې فاتح بچيه!|تا د غالب فتحې ته ماتې ورکړه}}
{{د شعر پای}}
۲۹ د ډېسمبر، ۱۹۹۶ <br>
هند (علي ګهړ پوهنتون)
<center/>


[[وېشنيزه: پښتنې شاعرانې]]
[[وېشنيزه:پښتنې]]
[[وېشنيزه: پښتنې ليکوالې]]
