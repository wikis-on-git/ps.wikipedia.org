
'''عبدالمالک همت''' (۱۳۳۲ ل ل [[کال]]، (۱۹۵۳ ز)، کندهار) د [[افغانستان]] يو پښتو ژبی [[شاعر]]، [[لیکوال]] او ژباړونکی دی. 
 
==مخينه== 
ښاغلی عبدالمالک همت د مولوي صاحب عبدالرزاق زوی په ۱۳۳۲ لمريز (۱۹۵۳ ز) کال د کندهار د سوزنيانو په نامه سيمه کې زېږېدلی دی. هغه د ۱۳ کالو وو چې پلار يې د کندهار له ښاره د [[روزگان ولايت]] ترينکوټ ښار ته له خپلې ټولي کورنۍ سره کډه شو. د ۱۳۵۷ ل کال د غويي مياشتې تر کودتا وروسته څه مهال په هېلمند، کابل، کوټه، کراچۍ، ډيلي، کندهار، او بيا کندهار کي اوسېدلی او د ۱۳۸۹ ل کال د غويي مياشتي راهيسې په کابل کې اوسي.  

==زده کړې== 

عبدالمالک همت لومړی مروجه ديني علوم او فارسي ادبيات له خپل پلاره، چې مشهور ديني عالم او لوړ شخصيت وو  زده کړي دي. بیا يې په نورو ټولنيزو علومو کې له ځينو استادانو په ځاني (خصوصي) توگه زده کړې ترلاسه کړې دي.  

==دندي== 

همت د ۱۸ کالو په عمر په [[روزگان ولايت]] کې د مدافع وکيل په توگه دنده پيل کړه. هغه دا دنده څه موده په غير رسمي توگه تر سره کړه، خو بيا يې د عدليې وزارت د دولت د قضاياوو د رياست د مدافع وکيلانو د چارو د تنظيم ادارې ته د دې دندې د رسمي جواز اخيستلو لپاره مراجعه وکړه. ددغې دندې د جواز اخيستلو يو شرط دا وو چي مدافع وکيل به د شرعياتو يا حقوقو له فاکولتې فارغ وي، خو که دا نه وي، نو به د عدليې وزارت له خوا ټاکلي پلاوي ته آزموينه ورکوي او جوتوي به چي د دغسې سندونو معادل پوهه لري. نو هغه وو چې هغه دغسې آزموينه ورکړه او تر ازموينې ورکولو وروسته يې رسمي اجازه نامه تر لاسه کړه. همت صاحب دا دنده تر يوڅو مودې پوري پر مخ بوتله، خو څنگه چې يې د هغه مهال د فاسدو او بډې خورو قاضيانو، څارنوالانو او نورو مامورينو سره د بډې خوړلو په چارو کي همکاري نه کوله او له آره په دې کارونو نه پوهېدى او په خټه او طبيعت کي يې دې کارونو ځاى نه درلود، تل او په کلکه به د دې چارو او داسي ډېرو نورو مفاسدو پر ضد ولاړ وو، نو يې چلوټه (دسيسه) ورته جوړه کړه او زندان ته يې واستاوه چې بالاخره د هغه تر ډېرو کړاوونو، ځورونو او د هغه د سپين ږيري پلار او نورو دوستانو تر ډېرو لالهانديو وروسته يې سر د کابل له دهمزنگ زندان څخه راووت.  
 
ترهغه وروسته دوخت د حکومت دقانون سره سم د عسکرۍ دمکلفيت د دورې تېرولولو لپاره جلب سو. هغه له عسکرۍ څخه د معافيت لپاره د مدرسۍ مجلا ترتيب کړه، خو دوخت فاسدو چارواکو بډي ځني غوښتي ، څنګه چي ده دوني پيسې نه درلودې او بل د ده وجدان د بډي ورکولو اجازه هم نه ورکوله، نو يې له ده څخه د مدرسۍ ازموينه وانه خيستل، بلکي دى په خپله حاضر سو چي د هيواد عسکري خدمت ته هم په ورين تندي ورودانګي . 
تر دوه کاله عسکرۍ وروسته د روزګان، فراه او هلمند د محاکمو په رياستونو کي يې د اداري مدير په توګه دنده تر سره کړه . تر هغه وروسته په هلمند کي د حقوقو د مدير په توګه وټاکل سو . خو څنګه چي په دغو ادارو کي کار خوند نه ور کاوه، نو يې د اطلاعاتو او کلتور وزارت ته موافقه واخيسته او بالاخره د هلمند په ولايت کي د باختر د اطلاعاتي آژانس نماينده وټاکل سو . هلته تر څه  مودې کار کولو وروسته بيا کابل ته د باختر د اطلاعاتي آژانس مرکز ته وغوښتل سو، خو تر څو کالو کار کولو وروسته يې د وخت د دولتي دستګاه سره مشکلات پيدا سوه، نو يې دولتي دنده پرېښودل اود مرحوم ډاکتر نجيب دواکمن کېدو په لومړيو کي له هيواد څخه دډېري اوږ دې مودې لپاره ګاونډيو هيوادونو ته؛ لومړى پاکستان او بيا هند ته مهاجر سو . هلته هم تر ډول،ډول اقتصادي او نورو ډېرو ستونزو ليدو او محروميتونو تر زغملو وروسته کله چي لا طالبان پرکابل نه وه واکمن سوي تر اوږدې کډوالۍ وروسته د خپل کورکهول سره يو ځاى هيواد ته راستون سو . په هيواد کي يې لومړى په کندهار کي خپل شخصي تجارت کاوه، خو د ګران هيواد پر سپېڅلي حريم باندي د امريکايي او لوېديزو زبرځواکو تر تېري وروسته يې نور سمه ونه ګڼل چي په سوداګري او د پيسو پيدا کولو په کار نور هم بوخت سي، بلکي ويې پتېيله چي په بشپړه توګه د هيواد او هيوادوالو د ژغورلو اود غليمانوله منګولو څخه دهيواد درا ايستلولپاره تر خپله وسه په قلمي خدمت  او دعوت لګيا سي.په دې توګه يې دپيسو او ډالرو دترلاسه کولو په ډېر منا سب وخت کي تجارت پرېښوداو قلمي سياسي او دعوتي هلو ځلو او دکتا بونو ليکلو ته يې مخه کړ ه چي تراوسه يې خپل ځان او وخت دې سپېڅلې دندي ته وقف کړى اوهمدا اوس يې هم پر مخ بيايي.
له نېکه مرغه زه دا وتلی اوغښتلی ليکوال له هغه وخت نه راپدې خوا پېژنم کله چې دترينکوټ ښارته راکډه اوقبله گاه صاحب یې چې ډېره کمينه ، هوښيار ديني عالم وو خپله شخصی غريبي کول. ښاغلی همت صاحب لکه چې یې تخلص  همت دی همدا سي باهمته ،دلو ړ اوعالی اخلاقو څښتن  اوخپل ولس ته ژمن شخصيت دی.له دنگی ځوانۍ نه یې داله ورايه څرگند ېدل چې ددې شخص نه به يوه ورځ لوي شخصيت اوعالم جوږ سي چې له نيکه مرغه همداسي هم سول.
دليکوال چاپ سوي آثار : 
ښاغلي همت خپلي زياتي ليکني په پښتو او ځيني يې په دري  ژبه ليکلي دي او همداراز يې ژباړي له اردو، عربي او فارسي ژبو څخه کړي دي، چي نومونه دادي :
۱  / د همت چيغه ( شعري ټولګه ) په ١٣٨٠ل.كال خپره سوې ده.
 ۲ / سيد جمال الدين افغاني اند او ژوند ( ژباړه ) په ١٣٨١ل. كال لومړى ځل  خپره سوې ده. په ١٣٨٩ا.کال دوهم ځل خپره سوه.
 ۳/ زموږ د قبلې تاريخ (د مکې مکرمې تاريخ ) په ١٣٨٣لمريز کال لومړى ځل خپور سو. په ١٣٨٥. كال دوهم ځل خپور سو. په ١٣٨٩کال دريم ځل خپور سو.
۴/ زموږ د نبي مېنه (د مدينې منورې تاريخ ) په ١٣٨٥ل. كال لومړى ځل خپور سو. په ١٣٨٩کال دوهم ځل خپور سو.
۵/ ادب او ادبي كره كتنه په ١٣٨٥ل. كال لومړى ځل خپور سو، بيا دوهم ځل خپور سو.
۶/ د مقالې ليكلو اصول په ١٣٨٥ل. كال لومړى ځل خپور سو. په ١٣٨٨کال دوهم ځل خپور سو.    
۷/ زموږ صحت او آخرت ته تاواني توكي په ١٣٨٦ل. كال لومړى ځل خپور سو. په ١٣٩٠ل. کال دوهم ځل خپور سو. بيا په پاکستان کي په اردو ژبه ژباړل سوی او خپور سوی دی.
۸/ پوپنا سوي ولسونه ( ژباړه ). په ١٣٨٦ل. كال خپره سوه.
۹/ زموږ د دښمنانو تور تاريخ او شومي موخي په نامه كتاب په ١٣٨٧ل. کال خپور سو.
۱۰/  د آسيا نن او سبا په نامه ( ژباړه ) په ١٣٨٧ل. كال خپره سوه.
۱۱/  غرور او د هغه علاج ( ژباړه ) په ١٣٨٨ل. كال خپره سوه.
۱۲/  د کلمې شريـفي حقيقت ( ژباړه ) په ١٣٨٨ل. كال خپره سوه.
۱۳/  اسلام د دوه لاري پر سر ( ژباړه ) په ١٣٨٨ل. كال خپره  سوه.
۱۴/  د حق او باطل جګړې ، په ١٣٨٨ل. كال خپور سو.
۱۵/  د لوېديځ مشران وايي: اسلام او مسلمانان له منځه يوسئ ( ژباړه ) په ١٣٨٩ل. كال لومړى ځل خپره سوه. په ١٣٩٠کال دوهم ځل خپره سوه.
۱۶/ د حق او باطل د جګړې په هکله ( ٢٥ ) مقالې (له انټرنيټ څخه د بېلو بېلو را ټولو سووعربي مقالو ژباړه) په ١٣٨٩ل. كال خپره  سوه.
۱۷/ د حق او باطل په جګړه کي الهي سنت (ژباړه) په ١٣٨٩ل. كال خپره  سوه.
۱۸/ راځئ توبه وکاږو، په ١٣٩٠ل. کال خپور سو.
۱۹/ زه توبه کاږم ، خو...؟ (ژباړه) په ١٣٩٠ل. کال خپره سوه.
۲۰/ د اسلام د بري زېري (ژباړه) په ١٣٩٠ل.کال خپره سوه.
۲۱/ پښتو معلم الحجاج ( ژباړه او زياتوي) په ١٣٨٦ل. كال خپره سوه.
۲۲/  د ښځو د حج او عمرې لارښود  په ١٣٨٨ل. كال خپور سو .
۲۳/نېکمرغه کورنۍ او د مېړه او مېرمني اختلاف (ژباړه) په ١٣٩٠ل. کال خپر ه سوه.
۲۴/ د وروځو او مخ د وېښتانو کښل د اسلام او طبابت له نظره (ژباړه) په ١٣٩٠ل. کال خپر ه سوه . 
۲۵/ د ښځو د کالو او سينګار په هکله ارزښتناکي لار ښووني(ژباړه) په ١٣٩٠ل.کال خپره سوه.. 
۲۶/  آسان تفسیر (د توبې سوره) په ۱۳۹۵ل. کال خپور سو. اوس په څه باندي لسو کلونو کي ټول تفسير پای ته رسېدلی دی او د بيا کتني او تصحيح کار يې روان دی . 
پر دې سربېره نوموړي د اهل سنتو ځيني کتابونه چي په ايراني فارسي ليکل سوي وه له انټرنيټ څخه را اخيستي او په افغاني دري ژبه يې اړولي او تصحيح کړي او چاپ ته يې سپارلي دي، چي نومونه يې دادي :
۱. برداشتن موى ابرو وصورت از ديدگاه اسلام وطبابت
۲. چگونه قرآن را تفسير کنيم؟
٣. خانوادۀ خوشبخت و اختلاف زوجين
٤. دشمنى يهود ونصارى با اسلام
٥. راهنمايی‌های ارزشمند دربارۀ لباس و آرايش زنان. 
پردې سربېره د افغان مجلې ۱۲ ګڼي د ده په مسؤوليت خپرې سوې او له شاوخوا څلوېښتو کالو را په دې خوا يې د هيواد په دننه او دباندي كي په چاپي او انټرنيټي رسنيو کي ځيني شعرونه او په سلګونو بېلي بېلي مقالې هم خپرې سوي دي . 
زه ورته پدې علمي،اسلامي او انساني هڅوکي دلازياتوبرياو،دخوښيو او روغتيا سره مل اوږژونداوتاند قلم غواړم  .
