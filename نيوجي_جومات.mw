[[image:Niujie_Mosques02.jpg|thumb|نیوجی جومات]]

'''نیوجی مسجد''' د [[چین]] په پلازمېنه [[بېجینګ]] کې ډېر لرغونې [[جومات]] دى، چې په [[۹۹۶ز]] كال جوړ شوې. 
دا جومات د بېجينګ په مسلمان مېشتې ژوان وو په سيمه كې واقع دى، د اټكل له مخې ۱۰۰۰۰ مسلمانان په دې ځاى كې اوسېږي.

دا جومات په شپږ زره متر مربع ساحه كې جوړ شوې، او په چين كې د اسلامي او چيني كولتور ښكارندويي كوي، هغه داسې چې دا جومات له بهر څخه د چين د نورو ودانيو په څېر د چين د كولتور او تمدن نمونه ښكاري، مګر كله چې دنننه ورشې، نو بيا د اسلامي تمدن او كولتور ښكارندويي كوي. 

په ۹۹۶ز كال جوړ شوې دا جومات د [[منګ كورنۍ]] لخوا په ۱۴۴۲ز كال يو ځل  بيا له سره جوړ شو، او د [[چنګ كورنۍ]] په پير كې (۱۶۹۶ز) يو ځل بيا ددې جومات ساحه يوځل بيا پراخه كړاى شوه.

په ۱۹۴۹ز كال د چين ولسي جمهوريت له جوړېدو څخه وروسته دا جومات درې ځلې له بيا جوړونې او سېنګار څخه تېر شوې، چې دا كلونه عبارت دي له: ۱۹۵۵ز، ۱۹۷۹ز، او ۱۹۹۹ز څخه.

د بېجين بلدياتي حكومت په دې سيمه كې د استوګنې لپاره يو پلان پيل كړې، چې د نيوجي چارچاپېره ۳۵.۹ اېكړه زمكه كې به ۷زره او پينځه سوه كورنيو ته استوګنځايونه جوړ كړي، چې لدې ټولو كورنيو څخه ۵۸سلنه مسلمانان جوړوي. داسې ښكاري، چې د چين حكومت له دې پلان څخه به د نيوجي مسلمانه سيمه په يوه سوداګريزه سيمه بدله شي، او ددې سوداګريزه سيمې مركز بۀ ارومرو د نيوجي جومات وي.

==تړلي ليكنې==

[[عید گاہ مسجد، کاشغر]]

[[د ژیان جامع جومات]]
[[وېشنيزه:جوماتونه]]
[[وېشنيزه:د چين جوماتونه]]
