{{صاف}}
په افغانستان باندې د سره ښکیلاک یرغل هغې خونړۍ نهه کلنې جګړې ته ویل کیږي چې د پخواني شوروي اتحاد له خوا د مجاهدینو په وړاندې د افغانستان له مارکسیست- لینینیست جمهوري دیموکراتیک دولت څخه د ملاتړ په موخه هغه وخت د ۱۹۷۹ کال د دسمبر د میاشتې په ۲۷ مه پیل شوه، چې د شوروي ۵۰۰۰۰ سرتیرو چې د افغانستان د پوځ جامې یې اغوستې وې او په هغو کې د کی جي بي کارکوونکي او د شوروي د ځانګړو ځواکونو (الفا ګروپ)سرتیري هم شامل وو،  په کابل کې یې مهم دولتي او پوځي تأسیسات لکه د افغانستان راډیو ټلویزیون او مهم هدف یعنی تاج بیک یا د ولسمشرۍ  ماڼۍ تر خپل برید لاندې راوسته. همدارنګه افغان مجاهدینو هم له بیلابیلو سرچینو لکه پاکستان، امریکا، انګلستان، سعودي عربستان، مصر او چین او نورو اسلامي هیوادونو څخه د شوروي د یرغل په وړاندې د مقاومت لپاره مرسته ترلاسه کړه. 
په افغانستان کې د شوروي اتحاد د څلویښتم پوځ ځای په ځای کیدل د  ۱۹۷۹ کال د دسمبر په ۲۴ مه د بریژنیف د ولسمشرۍ پرمهال پیل شول. په افغانستان کې له شرم څخه ډکې ماتې وروسته، د شوروي سرتیرو جزوتامونو د میخاییل ګرباچف د ولسمشرۍ پرمهال له افغانستان څخه د ۱۹۸۸ کال د می په ۱۵ په وتلو پیل وکړ او د ۱۹۸۹ کال د فبروري په ۱۵ نیټه ددغه شرمیدلي زبرځواک وروستی جزوتام له افغانستان څخه د شوروي خاورې ته واوښت. په افغانستان کې د روسي سور مخو لپاره د جګړې اوږدوالي له امله ځینې وختونه دې جګړې ته د روسانو د ویتنام جګړه ویل کیږي.
د افغانستان دولت د ۱۹۷۸ کال د دسمبر په میاشت کې یوه موافقتنامه لاسلیک کړه چې دې کار د افغانستان دولت ته اجازه ورکوله ترڅو د اړتیا په صورت کې د شوروي سرتیرو څخه د مرستې د غوښتنې لپاره اقدام وکړي. د افغانستان دولت له شوروي څخه غوښتنه وکړه ترڅو له هغو سره په امنیتي چارو  او همدارنګه د مجاهدینو په وړاندې جګړه کې ورسره مرسته وکړي. د ۱۹۷۹ کال د اپریل په ۱۴ مه نیټه، د افغانستان دولت له شوروي اتحاد څخه غوښتنه وکړه ترڅو له ۱۵ څخه تر ۲۰ پورې چورلکې د هغو له عملې سره یوځای افغانستان ته واستوي او همدارنګه د همدې کال د جون په ۱۶ مه، د شوروي دولت د بګرام او شینډند د هوایي هډو د ساتنې لپاره د افغانستان دې غوښتنې ته ځواب ورکړ او تانګونه یې د هغو له عملې سره یوځای افغانستان ته واستول. همدارنګه ددې مرستې په دوام، د همدې کال د جولای په ۷ مه، د شوروي د فراشوتي ځواکونو یوه قطعه چې مشري یې  د ډګرمن لوماکین په غاړه وه، د بګرام هوایي هډې ته راورسیده. هغوې افغانستان ته درارسیدو پرمهال خپلې پوځي جامې نه وې اغوستې او د تخنیکي کارپوهانو په شان ښکاریدل. هغوې د ولسمشر تره کي لپاره ځانګړي بادیګاردان وو. دغه فراشوتي ځواکونه په افغانستان کې د شوروي د ستر پوځي سلاکار تر قوماندې لاندې وو او د افغانستان په سیاسي چارو کې یې مداخله نه کوله. د شوروي ډیر سیاسي کارپوهان لکه الیکسي کوسیګین او اندري ګرومیکو په افغانستان باندې د شوروي د یرغل مخالف دریځ غوره کړی وو.
د یوې میاشتې له تیریدو وروسته، د پوځي مرستې لپاره د افغانستان د دولت غوښتنې د کوچنیو جزوتامونو او پوځي عملې ته محدوده پاتې نه شوه، بلکې هغو د لویو قطعاتو د راننوتو غوښتنه وکړه. د جولاې د میاشتې په اوږدو کې، د افغانستان دولت غوښتنه وکړه ترڅو د شوروي سرتیرو د میکانیزه پلو ځواکونو دوې فرقې دې هیواد ته رادننه شي. د همدې ورځې په سبا، افغان دولت بیا غوښتنه وکړه چې د میکانیزه پلو ځواکونو له دوو فرقو سره یوځای دې د فراشوټي ځواکونو یوه فرقه دې هم واستول شي. همدارنګه د افغانستان د دولت د ۱۹۷۹ کال د دسمبر تر میاشتې پورې د همدا ډول غوښتنو لړې ته دوام ورکړ. په داسې حال کې چې د شوروي دولت دغو غوښتنو ته د ځواب ورکولو لپاره بیړه نه درلوده.

د ثور ( غویي) بدنامه اوښتون ( انقلاب)

محمد ظاهر شاه واک ته له رسیدو سره سم له ۱۹۳۳ زیږدیز څخه تر ۱۹۷۳ پورې یعنې ۴۰ کاله حکومت وکړ. د ظاهر شاه د تره زوی محمد داود خان له کال ۱۹۵۴ څخه تر ۱۹۶۳ پورې د لومړي وزیر په توګه دنده ترسره کړه. د پرچم مارکسیست ګوند هم د همدغو کلونو په لړ کې له هر اړخه ځواکمن شو. په ۱۹۶۷ کال کې د پرچم بدنامه ګوند په دوو برخو یعنې خلق چې مشري یې د نور محمد تره کي  او حفیظ الله امین په غاړه وه او د پرچم ډله چې مشري یې د ببرک کارمل په غاړه وه، وویشل شو. 
پخواني لومړي وزیر محمد داود د محمد ظاهر د واکمنۍ پرمهال د اداري فساد او کمزوري اقتصادي کړکیچ څخه وروسته د یوې سپینې پوځي کودتا له لارې د ۱۹۷۳ کال د جولای په میاشت کې واک ته ورسید. داود په دې توګه شاهي واکمنۍ ته د پاې ټکی کیښود. 
د ۱۹۷۸ کال د اپریل په ۲۷ مه د افغانستان پوځ چې د پرچم ګوند له موخو سره ېې ډیره خواخوږي درلوده، داود له واک څخه لیرې او هغه یې د کورنۍ له غړو سره یوځای وواژه. په دې توګه د خلق د ډلې مشر نور محمد تره کي د انقلابي شورا مشر او د نوي جوړ شوي د افغانستان د دموکراتیک جمهوریت ولسمشر په توګه واک ته ورسید.


[[وېشنيزه:افغانستان]]
[[وېشنيزه:جګړې]]

[[an:Envasión sovietica d'Afganistán]]
[[ar:غزو سوفييتي لأفغانستان]]
[[bg:Война в Афганистан (1979-1989)]]
[[bn:সোভিয়েত-আফগান যুদ্ধ]]
[[bs:Sovjetsko-afganistanski rat]]
[[ca:Guerra afganosoviètica]]
[[cs:Sovětská válka v Afghánistánu]]
[[da:Den afghansk-sovjetiske krig]]
[[de:Sowjetisch-Afghanischer Krieg]]
[[el:Σοβιετικός πόλεμος στο Αφγανιστάν]]
[[en:Soviet war in Afghanistan]]
[[eo:Soveta-afgana milito]]
[[es:Guerra de Afganistán (1979-1989)]]
[[et:Nõukogude-Afganistani sõda]]
[[eu:Afganistango gerra (1979-1989)]]
[[fa:جنگ شوروی در افغانستان]]
[[fi:Afganistanin sota]]
[[fiu-vro:Nõvvokogo Liido-Afganistani sõda]]
[[fr:Guerre d'Afghanistan (1979-1989)]]
[[he:מלחמת אפגניסטן (ברית המועצות)]]
[[hi:अफ़ग़ानिस्तान में सोवियत युद्ध]]
[[hr:Sovjetsko-afganistanski rat]]
[[hu:A Szovjetunió afganisztáni háborúja]]
[[id:Perang Soviet-Afganistan]]
[[is:Stríð Sovétmanna í Afganistan]]
[[it:Guerra in Afghanistan (1979-1989)]]
[[ja:アフガニスタン紛争 (1978年-1989年)]]
[[jv:Perang Sovyet-Afganistan]]
[[ka:საბჭოთა კავშირის ომი ავღანეთში]]
[[kk:Ауған соғысы (1979—1989)]]
[[ko:소비에트 연방의 아프가니스탄 침공]]
[[lt:Tarybinės armijos intervencija į Afganistaną]]
[[lv:Afganistānas karš (1979—1989)]]
[[mk:Советска војна во Авганистан]]
[[ml:അഫ്ഗാനിസ്താനിലെ സോവിയറ്റ് യുദ്ധം]]
[[ms:Perang Soviet di Afghanistan]]
[[mwl:Guerra de l Afeganistan]]
[[nds:Sowjetische Besetzung Afghanistans]]
[[nl:Afghaanse Oorlog (1979-1989)]]
[[nn:Den afghansk-sovjetiske krigen]]
[[no:Den afghansk-sovjetiske krig]]
[[pl:Radziecka interwencja w Afganistanie]]
[[pt:Invasão soviética do Afeganistão]]
[[ro:Războiul Afgano-Sovietic]]
[[ru:Афганская война (1979—1989)]]
[[sh:Afgansko-sovjetski rat]]
[[simple:Soviet war in Afghanistan]]
[[sk:Sovietska intervencia v Afganistane]]
[[sl:Sovjetsko-afganistanska vojna]]
[[sr:Совјетско-авганистански рат]]
[[sv:Afghansk-sovjetiska kriget]]
[[ta:ஆப்கான் சோவியத் போர்]]
[[tl:Digmaang Sobyet sa Apganistan]]
[[tr:Sovyet-Afgan Savaşı]]
[[uk:Інтервенція СРСР до Афганістану]]
[[vi:Chiến tranh Afghanistan (1978–1992)]]
[[war:Gyera Sobyet ha Afganistan]]
[[zh:阿富汗战争 (1979年)]]
