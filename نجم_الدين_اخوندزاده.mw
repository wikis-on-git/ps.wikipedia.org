'''ملا نجم الدين اخونزاده''' ( ۱۲۵۰ ل. - ۱۳۲۰ ل.) چې په هډی صېب هم شهرت لري يو افغان مجاهد و چې له انگریزي ښکېلاکګرو سره د لوی ننګرهار په سیمو کې جنگیدلی.

==مخینه==

ملا نجم الدین اخونزاده مشهور په هډی صېب په خټه کاکړ و. دی په ۱۲۵۰ هجری لمریز کال د [[غزني ولايت]]، [[اندړ ولسوالۍ|اندړو ولسوالۍ]]  کې پيدا شوی.

==زده کړه==

لومړنۍ زده کړې يې په خپل کلي کې ترسره کړی او د لوړې زده کړې يې په ننگرهار، کندهار، پيښور او سوات کې له ځایي نامتو مشايخو څخه ترلاسه کړی.

==اثار==
==ژوند==

ملا نجم الدین اخونزاده د دیني علومو له فراغته وروسته په کابل، پغمان او د شمالی په کوه دامان کې په تدریس پیل وکړ. هغه وخت زیات مشهور شو چې کله یې د انگريزانو په وړاندی د جهاد میدان ته ور ودانگل. نجم الدین اخونزاده  د لوړ عزم، سترې پوهې او نرم زړه خاوند وو، ښکلې او اغيزناکې ويناوې به يې کولې، الله پاک ډېر درنښت وربښلی وو. د ژوند ډېره برخه یې  د اسلام، هیواد او خلکو د خدمت لپاره وقف کړی وه.
 
==مړينه==

دغه ستر عالم  په ۱۳۲۰ل هجري کال له دې نړۍ سره مخه ښه وکړه.  او د جنازې لمونځ يې د نوموړي له وصيت سره سم د بت خاک حضرت صاحب عبدالشکور وکړ او د ننگرهار د هډې په سيمه کې خاورو ته وسپارل  شو. نوموړی له ځانه وروسته گن شمېر ځایناستي پرېښودل چې په هغوی کې د چهارباغ حضرت صاحب محمد سعيد مجددي، د بتخاک حضرت صاحب عبدالشکور، ( مړ : ۱۳۲۸هـ ) د [[چکنور ملا صاحب]]، (مړ۱۳۵۰هـ) صوفي  عالم گل صاحب شينواری، د سرکاڼو مياصاحب ۱۳۵۱هـ او د ترنگزو حاجي صاحب زيات شهرت لري.
==سرچینې==
