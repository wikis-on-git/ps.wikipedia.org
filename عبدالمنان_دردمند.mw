

'''عبدالمنان دردمند''' ([[زوکړه]] ۱۲۹۲ لمريز لېږدي [[کال]]، [[باجوړ]] - [[مړینه]] ۱۳۶۹ ل ل کال (د ۱۹۹۰ زېږدي کال د [[جولای]] ۲۱)، [[پېښور]]) د [[افغانستان]] يو [[پښتو ژبه|پښتو ژبی]] [[لیکوال]] او [[شاعر]] دی.  

==مخينه== 
عبدالمنان دردمند د ارواښاد سید احمد زوی او د بهادر گل لمسی، پر ۱۲۹۲ لمريز لېږدي کال د باجوړ د چارمنگ د سیداشاه لنډي په چم کې دې [[نړۍ]] ته سترگې پرانیستلې وې. لومړنۍ زده کړې يې په باجوړ کى د گل احمد په [[مدرسه]] کې وکړې، او نورې زده کړې يې په پېښور او کابل کې د ديني عالمانو له خوا تر لاسه کړې وې. 

نوموړي ټول عمر د هېواد په رسنيو کى کار کړى چې نږدې ۱۰ کاله د راډيو افغانستان د پښتونستان خپرونې پازوال (مسئول) وو. 
سربيره پر دى نوموړى د انګريزانو پر خلاف په ډيرو غزاګانو کى هم ګډون کړى و چى د هغو نه یې د ليکنډي غزا ، د کړپى غزا او داسى نورو غزانو کى ینو مونه اخیستلی شو چى د نوموړى په يوې قلمى نسخه کى ی ترې یادونه شوى ده.
د ورځپأنود مسئول په توګه دارواښاد درد مند صیب دندى :

په باجوړ کى د لمبى اخبار موسس کال 1312
د پښتون اخبار موسس چې په باجوړ کى خپریده
د ا لمجاهد اخبارچې په تنول کى خپريده
په فراه کى د سیستان دور ځپا ڼې مسئول
په ګردیز کى دوړانګې داونیزې مسئول
د کابل مجلې مسئول مدير
دائرة المعارف مجله
دهيوادورځپا نې مسـئول مدیر
په هرات کى د اتفاق ا سلام دورڅپاڼې مسئول مدیر
د پامير اداووه نیزې مسئول مدير کابل
د انيسورځپاڼې مسئول مدير 

چاپ شوي آثار :
وښکلى توره
پښتو سوچه لغات
نوى خيال
نن سبا
ملى ناره
ادبى سوغات
ملى يووالى
پښتونستان وپيژنئ
دپښتونستان د خپلواکۍ تړون 4 جلده
پښتو ليکونه
قلمى نسخې
دګودر ګلونه
ولسى دستور العمل
پښتو موسيقى ټڼګ تکور
طبیعى عنعنوى بوټي
زمونږ رسول ص
خوږى قصى
اوښکى شاعرانه قطعات
هندى مهاجرين اورمجاهدين
نوميالى پښتانه
دپښتونستان قاموس
پښتو درامى
د غم سيلاب
دحج د سفر رساله
زما د ژوند تاريخى داستان او روماني خاطرې
او نور بې شميره آثار چې ورک شوي دي.  

ددى شين آسمان د لاندى 
شي آرام به جهان کله 
شرق او غرب به يو وروري شي
په نامه د انسان کله 
د آدم حوأ اولاد يو 
مخ د زمکى مو وطن دى 
امن سوله به نصيب شى 
ددى ستړي کاروان کله 
بنى آدم ټول يو وجود دى 
مختلف فکرونه بيل دي 
د ژوندون په خوند به پوه شى 
په قانون د قرآن کله
 

نظم عنوان ... باجوړ 
شاعر ....... عبدالمنان دردمند 
د نيکه نه راته پاتى يوه توره بل لوړ دى 
دا زمونږه باجوړ دى دا زمونږه باجوړ دى 
په هر ناٶ کى ئۍ چينې دى ډک کانونه خزانى دى 
هريو بوټى ئي کيميا او د موسم په عطر غوړ دى 
دا زمونږه باجوړ دى دا زمونږه باجوړ دى 
چى بهار او پشکال شي د ګلونو استقلال شي 
ورشو ګانو ته چى ګورو د ژوندون ښکلی دفتر دى 
دا زمونږه باجوړ دى دا زمونږه باجوړ دى
په دى غرونو کى باغونه پکې ستوري چراغونه 
دى روان پکې رودونه خو د پاسه پرى وچ خوړ دى 
دا زمونږه باجوړ دى دا زمونږه باجوړ دى 
که باټوار او که کيمور دى د آبشارو پکى شور دى 
خو د لاندى کروندى او لوي پټۍ زمونږه شړـ دى 
دا زمونږه باجوړ دى دا زمونږه باجوړ دى ،
د يوى ګيډى مزدوران يو په بازار کى فقيران يو 
خو ګوندى او تربګنى باندى هر کلى مو ککړ دى 
دا زمونږه باجوړ دى دا زمونږه باجوړ دى 
نه هنر او نه کمال شته نه تعليم ته د خيال شته 
د رڼا نه لرى پاتى يو نه پوهيږو چى څوک پړ دى 
دا زمونږه باجوړ دى دا زمونږه باجوړ دى 
د ډيوى تتى رڼا ته د څپياکو د اور خواته 
د انسان حيوان تر منځه په کوټه کى يو اخور دى 
دا زمونږه باجوړ دى دا زمونږه باجوړ دى 
د تاريخ په کرونده کى رانه ورانه ماشوړه شوه 
چى څه وګټو د ورځى هغه ټوله يوه شوړه شوه 
دانسان او د حيوان د اوبو څښلو يو جوړ دى 
دا زمونږه باجوړ دى دا زمونږه باجوړ دى 
کور په کور کلې په کلې د ګوندى تربګنى څلي
شاه زلمى پکى وژلې د تروکي په لکړ دى 
دا زمونږه باجوړ دى دا زمونږه باجوړ دى 
قلعه ګانى جيلخانى لوړ برجونه ئي ټهانى 
ترى چاپيره سره اورونه سوله مات او کور سنګر دى
دا زمونږه باجوړ دى دا زمونږه باجوړ دى 
نه بريښنا او نه سرک شته نه د اصل ژوند درک شته 
دردمند ورته حيران او ناصر خان په ژړا سر دى 
دا زمونږه باجوړ دى دا زمونږه باجوړ دى 
نوټ ! خداى بخښلى دا شعر په کال 1982 کى ويلى ٶ په باجوړ چهارمنګ شاه کلي کى ،

==مدني اکر== 


==مړينه== 
پر ۱۹۹۰ زېږدی کال کال 1990 د جولائي مياشتى په 21 تاريخ په پيښور کى په حق ورسيد او د رحمان بابا په هديره کى خاورو ته وسپارل شو.
