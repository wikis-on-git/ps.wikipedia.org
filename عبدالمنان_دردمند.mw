

'''عبدالمنان دردمند''' ([[زوکړه]] ۱۲۹۲ لمريز لېږدي [[کال]]، [[باجوړ]] - [[مړینه]] ۱۳۶۹ ل ل کال (د ۱۹۹۰ زېږدي کال د [[جولای]] ۲۱)، [[پېښور]]) د [[افغانستان]] يو [[پښتو ژبه|پښتو ژبی]] [[لیکوال]] او [[شاعر]] دی.  

==مخينه== 
عبدالمنان دردمند د ارواښاد سید احمد زوی او د بهادر گل لمسی، پر ۱۲۹۲ لمريز لېږدي کال د باجوړ د چارمنگ د سیداشاه لنډي په چم کې دې [[نړۍ]] ته سترگې پرانیستلې وې. لومړنۍ زده کړې يې په باجوړ کى د گل احمد په [[مدرسه]] کې وکړې، او نورې زده کړې يې په پېښور او کابل کې د ديني عالمانو له خوا تر لاسه کړې وې. 

دردمند ټول عمر د هېواد په رسنيو کى کار کړى چې نږدې ۱۰ کاله د راډيو افغانستان د پښتونستان خپرونې پازوال (مسئول) وو. سربېره پر دې، هغه د انگرېزانو پر خلاف په ډيرو غزاگانو کې هم گډون کړى وو چې د هغوی له شمېره یې د ليکنډي غزا، د کړپى غزا او داسې نورو غزاوو نومونه اخیستلی شو. نوموړي ددغو غزاوو په اړه په يوه قلمي نسخه کې بيان کړی دی.  

==دندې== 

* په باجوړ کې د لمبې اخبار بنسټوال (موسس)، ۱۳۱۲ ل کال. 
 
* د پښتون اخبار بنسټوال، چې په باجوړ کې خپرېده. 

* د المجاهد اخبار چې په تنول کې خپريده. 

* په فراه کې د سیستان ورځپاڼې پازوال. 

* په ګردیز کى د وړانگې اونیزې پازوال. 

* د کابل مجلې پازوال مدير. 

* دائرة المعارف مجله. 

* د هېواد ورځپاڼې پازوال مدير.  

* په هرات کې د اتفاق اسلام ورځپاڼې پازوال مدير. 

* په کابل کې د پاميزاد اوونیزې پازوال مدير. 

* د انيس ورځپاڼې پازوال مدير. 

==د شعر بېلگې يې== 

ددې شين اسمان د لاندې -  
شي ارام به جهان کله 
 
شرق او غرب به يو وروري شي - 
په نامه د انسان کله 
 
د ادم حوا اولاد يو - 
مخ د ځمکې مو وطن دى 
 
امن سوله به نصيب شي -  
د دې ستړي کاروان کله 
 
بنى ادم ټول يو وجود دى -  
مختلف فکرونه بيل دي 
 
د ژوندون په خوند به پوه شي -  
په قانون د قرآن کله 
  

  باجوړ 
 
د نيکه نه راته پاتې يوه [[توره]] بل لوړ دى -  
دا زمونږه باجوړ دى، دا زمونږه باجوړ دى 
 
په هر ناو کى يې چينې دي، ډک کانونه خزانې دي -  
هر يو بوټى يې کيميا او د موسم په عطر غوړ دى 
 
دا زمونږه باجوړ دى، دا زمونږه باجوړ دى 
 
چې بهار او پشکال شي، د گلونو استقلال شي -  
ورشوگانو ته چې گورو، د ژوندون ښکلی دفتر دى - 
 
دا زمونږه باجوړ دى، دا زمونږه باجوړ دى 

په دى غرونو کى باغونه پکې ستوري چراغونه 
دى روان پکې رودونه خو د پاسه پرى وچ خوړ دى 
دا زمونږه باجوړ دى دا زمونږه باجوړ دى 
که باټوار او که کيمور دى د آبشارو پکى شور دى 
خو د لاندى کروندى او لوي پټۍ زمونږه شړـ دى 
دا زمونږه باجوړ دى دا زمونږه باجوړ دى ،
د يوى ګيډى مزدوران يو په بازار کى فقيران يو 
خو ګوندى او تربګنى باندى هر کلى مو ککړ دى 
دا زمونږه باجوړ دى دا زمونږه باجوړ دى 
نه هنر او نه کمال شته نه تعليم ته د خيال شته 
د رڼا نه لرى پاتى يو نه پوهيږو چى څوک پړ دى 
دا زمونږه باجوړ دى دا زمونږه باجوړ دى 
د ډيوى تتى رڼا ته د څپياکو د اور خواته 
د انسان حيوان تر منځه په کوټه کى يو اخور دى 
دا زمونږه باجوړ دى دا زمونږه باجوړ دى 
د تاريخ په کرونده کى رانه ورانه ماشوړه شوه 
چى څه وګټو د ورځى هغه ټوله يوه شوړه شوه 
دانسان او د حيوان د اوبو څښلو يو جوړ دى 
دا زمونږه باجوړ دى دا زمونږه باجوړ دى 
کور په کور کلې په کلې د ګوندى تربګنى څلي
شاه زلمى پکى وژلې د تروکي په لکړ دى 
دا زمونږه باجوړ دى دا زمونږه باجوړ دى 
قلعه ګانى جيلخانى لوړ برجونه ئي ټهانى 
ترى چاپيره سره اورونه سوله مات او کور سنګر دى
دا زمونږه باجوړ دى دا زمونږه باجوړ دى 
نه بريښنا او نه سرک شته نه د اصل ژوند درک شته 
دردمند ورته حيران او ناصر خان په ژړا سر دى 
دا زمونږه باجوړ دى دا زمونږه باجوړ دى 
نوټ ! خداى بخښلى دا شعر په کال 1982 کى ويلى ٶ په باجوړ چهارمنګ شاه کلي کى ، 

==مدني اکر==  

==مړينه== 
پر ۱۹۹۰ زېږدی کال کال 1990 د جولائي مياشتى په 21 تاريخ په پيښور کى په حق ورسيد او د رحمان بابا په هديره کى خاورو ته وسپارل شو.  

==چاپ شوي نښيرونه يې== 

وښکلى توره
پښتو سوچه لغات
نوى خيال
نن سبا
ملى ناره
ادبى سوغات
ملى يووالى
پښتونستان وپيژنئ
دپښتونستان د خپلواکۍ تړون 4 جلده
پښتو ليکونه
قلمى نسخې
دګودر ګلونه
ولسى دستور العمل
پښتو موسيقى ټڼګ تکور
طبیعى عنعنوى بوټي
زمونږ رسول ص
خوږى قصى
اوښکى شاعرانه قطعات
هندى مهاجرين اورمجاهدين
نوميالى پښتانه
دپښتونستان قاموس
پښتو درامى
د غم سيلاب
دحج د سفر رساله
زما د ژوند تاريخى داستان او روماني خاطرې
او نور بې شميره آثار چې ورک شوي دي.
