د بشر او اتباعو د حقونو اعلامیه (په فرانسوي کې: ''Déclaration des droits de l'homme et du citoyen de ۱۷۸۹ز'') چې د فرانسې د اساسي قانون د ملي بنسټ اېښودونکو له خوا په ۱۷۸۹ ز کال کې جوړه شوه، د فرانسې له انقلاب څخه د بشر د مدني حقونو یو سند دی. دا اعلامیه د روشنګرۍ له فیلسوفانو څخه په الهام جوړه شوې ده. دغه اعلامیه د فرانسې انقلاب د ارزښتونو له اصلي ویناوو څخه وه چې په اروپا او ټوله نړۍ کې یې د فردي ازادي او دیموکراسي د مشهورو مفاهیمو په پراختیا کې ستر اغېز درلود.<ref>The French title can be also translated in the modern era as "Declaration of Human and Civic Rights".</ref><ref>{{cite book|author=Kopstein Kopstein|title=Comparative Politics: Interests, Identities, and Institutions in a Changing Global Order|url=https://books.google.com/books?id=Gh3PVi6II54C&pg=PA72|year=2000|publisher=Cambridge UP|page=72|isbn=9780521633567}}</ref>

دغه اعلامیه په اصل کې د مارکي دولافایټ له خوا له ټوماس جفرسون سره په مشوره ترتیب شوه، چې د انسان له «طبیعي حق» څخه اغیزمن شوې او د بشر حقونه یې نړیوال توصیف کړي دي چې باید هر وخت او هر ځای د درناوي وړ وي. دا اعلامیه د یوه ملت لپاره د ازادو وګړو بنسټ وګرځېد چې د قانون له مخې په برابره توګه سره ترې ملاتړ کېږي. دا اعلامیه همداشان د فرانسې د څلورم جمهوریت (۱۹۴۶ ز) او پنځم جمهوریت (۱۹۵۸ز) په اساسي قانون کې ځای شوې او تر اوسه پورې جاري ده. <ref>{{cite book|first=Gregory|last=Fremont-Barnes|title=Encyclopedia of the Age of Political Revolutions and New Ideologies, 1760–1815|url=https://books.google.com/books?id=6_2wkP4j-EsC&pg=PA190|year=2007|publisher=Greenwood|page=190|isbn=9780313049514}}</ref>

د ۱۷۸۹ زکال د بشر او د اتباعو د حقونو اعلامیې له  مګنا کارتا ۱۲۱۵ز، د ۱۶۸۹ زکال د انګلستان حقوقي منشور، د ۱۷۷۶ ز د متحده ایالتونو د خپلواکۍ اعلامیه او د ۱۷۸۹ زد متحده ایالتونو حقوقی منشور سره یو ځای د دې لامل شول چې په پراخه کچه په ۱۹۴۸ ز کال کې د ملګرو ملتونو د بشر د حقونو نړیواله اعلامیه ترې الهام واخلي. <ref>Douglas K. Stevenson (1987), ''American Life and Institutions'', Stuttgart (Germany), p. 34</ref>

== تاریخچه ==
د همدې سند منځپانګه ډېری د روښانتیا له نظریاتو څخه سرچینه اخیستې ده. د اصولو له مخې د دې اعلامیې مخلیکنه د لافایټ له خوا چمتو شوه، چې په ځینو وختونو کې یې له خپل نږدې ملګري ټوماس جفرسون سره پرې کار کړی و. د ۱۷۸۹ زکال د اګسټ په میاشت کې، ابي ایمانول جوزیف سیس او هونوري میرابو د بشر او اتباعو د حقونو د وروستۍ اعلامیې په مفهوم جوړونې او تدوین کې بنسټیز رول ولوباوه.<ref>{{cite book|first=Georges|last=Lefebvre|title=The Coming of the French Revolution|url=https://books.google.com/books?id=P4EYuia7buUC&pg=PA212|year=2005|publisher=Princeton UP|page=212|isbn=0691121885}}</ref><ref>{{cite book|author=George Athan Billias, ed.|title=American Constitutionalism Heard Round the World, 1776–1989: A Global Perspective|url=https://books.google.com/books?id=7WV0nP5n_AoC&pg=PA92|year=2009|publisher=NYU Press|page=92|isbn=9780814791394}}</ref><ref>Susan Dunn, ''Sister Revolutions: French Lightning, American Light'' (1999) pp. 143–45</ref><ref name="Fremont-Barnes 2007, p. 190">Fremont-Barnes 2007, p. 190.</ref><ref>Keith Baker, "The Idea of a Declaration of Rights" in Dale Van Kley, ed. ''The French Idea of Freedom: The Old Regime and the Declaration of Rights of 1789'' (1997) pp. 154–96.</ref>

د بشر او اتباعو د حقونو د اعلامیې وروستۍ ماده د ۱۷۸۹ زکال د اګسټ په ۲۶مه د ملي بنسټ اېښودونکو د شورا له خوا د فرانسوي انقلاب په درشل کې د فرانسې د لومړني اساسي قانون د لیکلو د لومړني ګام په توګه ومنل شوه. د همدې اعلامیې لومړۍ ګڼه چې له روښانتیا څخه یې الهام اخیستی و، د استازو له خوا د هغو ۲۴ مقالو له مخې ترغور لاندې ونیول شو کوم چې د شپږم دفتر (بیرو) له خوا وړاندې شوې وې، چې مشري یې ژیروم چامپین دي سایس کوله. دغه مخلیکنه وروسته بیا د مناظرو او بحثونو په ترڅ کې تعدیل شوه. دویمه او تر ټولو اوږده اعلامیه، چې د ۱۷۹۳ زکال د بشر او اتباعو د حقونو د اعلامیې په نوم پيژندل کېږي، په ۱۷۹۳ زکې ولیکل شوه، خو په رسمي بڼه هېڅ وخت و نه منل شوه. <ref>The original draft is an annex to the 12 August report (Archives parlementaires, 1,<sup>e</sup> série, tome VIII, [http://gallica.bnf.fr/ark:/12148/bpt6k495230.image.f499.langFR débats du 12 août 1789], p. 431).</ref><ref>Archives parlementaires, 1<sup>e</sup> série, tome VIII, [http://gallica.bnf.fr/ark:/12148/bpt6k495230.image.f527.langFR débats du 19 août 1789], p. 459.</ref><ref>{{cite book|author=Gregory Fremont-Barnes, ed.|title=Encyclopedia of the Age of Political Revolutions and New Ideologies, 1760–1815|url=https://books.google.com/books?id=30EEq8R2feIC&pg=PA159|year=2007|publisher=Greenwood Publishing Group|pages=159 vol 1|isbn=9780313334450}}</ref>

== فلسفي او نظریاتي شرایط ==
په دغه اعلامیه کې مفاهیم د روشنګرۍ له فلسفي او سیاسي دندو څخه سرچینه اخلي، لکه فردګرايي، هغه ټولنیز قرارداد چې د جینوايي فیلسوف روسو له خوا تعریف شوې ده او د قواوو تفکیک چې د بارون ډي مونټیسکیو له خوا یې ملاتړ شوی دی. لکه څرنګه چې په متنونو کې لیدل کېږي، د فرانسې اعلامیه په کلکه سره د روښانتیا او د بشر د حقونو د اصولو تر اغېز لاندې وه، لکه څرنګه چې تر هغه وړاندې د متحده ایالتونو د خپلواکۍ اعلامیه وه (د ۱۷۷۶ز کال د جولای ۴مه).

د هغه حقوقي درسي کتاب له مخې چې په ۲۰۰۷ زکال کې خپور شو، دغه اعلامیه د «سیکولار طبیعي حق» له روحیې څخه برخمنه ده، چې د طبیعي قوانینو د دودیزې نظریې له مخې چې د دیني زده کړو یا اقتدار له مخې بنسټ نه لري، تر سره کېږي.<ref name="Merryman 2007 16">{{cite book|last=Merryman|first=John Henry|author2=Rogelierdomo|title=The civil law tradition: an introduction to the legal system of Europe and Latin America|publisher=[[Stanford University Press]]|year=2007|page=16|url=https://books.google.com/books?id=6OJf9CbgKTkC&q=Declaration+of+the+Rights+of+Man+and+of+the+Citizen&pg=PA16|isbn=978-0804755696}}</ref>

دغه اعلامیه د ټولو سړو لپاره د فردي او جمعي حقونو واحده ټولګه تعریفوي، چې د طبیعي حقونو له دوکتورینو څخه اغېزمن شوې او دغه حقونه په هر وخت او هر ځای کې نړیوال او د باوروړ دي. د بېلګې په توګه: «انسانان ازاد نړۍ ته راغلي او په برابرو حقونو سره به ازاد پاتې وي. ټولنیز توپیرونه یوازې هغه مهال وضع کېدای شي چې د ټولو خیر په کې وي». انسانان، ملکیت، ازادي او ژوند کولو لپاره ټاکلي طبیعي حقونه لري. د همدې تیوري له مخې، د حکومت دنده دا ده، څو دغه حقونه په رسمیت وپیژني او خوندي یې کړي. سربېره پر دې، حکومت باید د ټاکل شوو استازو له خوا پر مخ یوړل شي.<ref>First Article, Declaration of the Rights of Man and of the Citizen.</ref>

د همدې اعلامیې د لیکلوپرمهال، هغه حقونه چې په دغه اعلامیه کې راغلي ؤ، هغه یوازې نارینه وو ته ورکړل شوي وو. سربېره پر دې، دغه اعلامیه د دې پر ځای چې حقیقت وي، یوه خیالي وینا وه. دغې اعلامیې هغه مهال د لویدیځ او فرانسې په کړو وړو کې هېڅ ریښه نه لرله. دغه اعلامیه د ۱۸مې پیړۍ په وروستیو کې له جګړې او انقلاب وروسته راووته. هغه مهال دغه اعلامیه له مخالفتونو سره مخامخ شوه، ځکه چې ډیموکراسي او فردي حقونه زیاتره د ګډوډۍ او ورانکارۍ مترادف ګڼل کېدل. دغه اعلامیه د هغه ارمان ښکارندوی وو چې فرانسه په راتلونکې کې د هغې لپاره مبارزې ته ژمنه شوه.<ref>{{cite book|last=Lauren|first=Paul Gordon|title=The evolution of international human rights: visions seen|publisher=[[University of Pennsylvania Press]]|year=2003|page=32|url=https://books.google.com/books?id=gHRhWgbWyzMC&q=Declaration+of+the+Rights+of+Man+and+of+the+Citizen|isbn=978-0812218541}}</ref>

== اصلي ماده ==
دغه اعلامیه په هغې سریزې سره بیانیږي چې د حقونو بنسټیزې ځانګړنې تشریح کوي، کوم چې د «طبیعي، نه انکار کېدونکي او سپیڅلي» په توګه مشروط شوي او د «ساده او نه مناقشې وړ اصول» په کې شامل دي چې ښاراوسېدونکي یې کولای شي خپلې غوښتنې د هغو له مخې توصیف کړي. په دویمه ماده کې «د انسان طبیعي او نه توصیف کېدونکي حقونه» د «ازادي، ملکیت، امنیت او له ظلم سره د مقاومت» په توګه تعریف شوي دي. دغې اعلامیې د اشرافو د امتیازاتو د له منځه وړلو او د فیوډالیزم د پای ته رسیدو د اعلام او له مالیاتو څخه معافیت، د ټولو «انسانانو» لپاره ازادي او برابر حقونه او دولتي پوستونو ته د استعداد له مخې لاسرسی لرل غوښتل. سلطنت را محدود شو او تولو ښاراوسېدونکو حق درلود، څو د قانون جوړونې په بهیر کې ګډون وکړي. د بیان او رسنیو ازادي اعلان شوه او په خپل سر بندي کول ناقانونه اعلان شول.<ref>{{cite book|last=Spielvogel|first=Jackson J.|title=Western Civilization: 1300 to 1815|publisher=Wadsworth Publishing|year=2008|page=580|url=https://books.google.com/books?id=0QKxEJF-zQQC&q=Declaration+of+the+Rights+of+Man+and+of+the+Citizen|isbn=978-0-495-50289-0}}</ref>

دغې اعلامیې، همداشان د پاچهانو د دې الهي حق پرخلاف چې د فرانسې د سلطنت ځانګړنه وه، د عمومي حاکمیت پر اصولو او د ښاراوسېدونکو تر منځ د ټولنیزې برابرۍ باندې ټینګار کړی ؤ. د دې اعلامیې له مخې « ټول اتباع د قانون پر وړاندې یو شان دي، د هغوی وړتیا ته په کتو سره او پرته له کوم توپیرهغو ټولو عامه ویاړونو، ځایونو او استخدامونو ته د هغوی د فضیلت او استعدادونو له مخې د منلو وړ دي» چې په دې سره به د اشرافو او روحانیونو ځانګړي حقونه هم له منځه تلل.<ref>{{cite book|last=von Guttner|first=Darius|title=The French Revolution|url=https://www.academia.edu/9869783|year=2015|publisher=Nelson Cengage|pages=85–88}}</ref>

=== فعال او غیرفعال تابعیت ===
په داسې حال کې چې د فرانسې انقلاب د دې هېواد د وګړو یوې لویې برخې ته حقونه ورکړي وو، خو د هغو کسانو تر منځ چې د بشراو ښاراوسېدونکو د حقونو په اعلامیه کې یې سیاسي حقونه تر لاسه کړي ؤ او هغوی چې دا حقونه یې نه وو تر لاسه کړي، توپیروو. هغه کسان چې د همدې سیاسي حقونو لرونکي ګڼل کېدل، هغوی ته فعال اتباع ویل کېده. فعال ښاروندتوب په هغه چا پورې اړوند و چې لږ تر لږه ۲۵ کاله عمر یې درلود او د درېو ورځو معادل کار مالیات یې ورکول او هغوی د خدمتکار په توګه نه تعریف کېدل. دا په دې معنا چې د اعلامیې پرمهال یوازې د ملکیتونو نارینه څښتنانو دا حقونه درلودل. <ref>{{Cite web|title=Thouret 'Report on the Basis of Political Eligibility' (29 September 1789) · LIBERTY, EQUALITY, FRATERNITY: EXPLORING THE FRENCH REVOUTION|url=https://revolution.chnm.org/d/282/|access-date=2021-01-12|publisher=revolution.chnm.org}}</ref><ref>Censer and Hunt 2001, p. 55.</ref><ref name="Popkin 2006, p. 46">Popkin 2006, p. 46.</ref><ref name="Doyle 1989, p. 124">Doyle 1989, p. 124.</ref>

== سرچينې او ياداښتونه ==
