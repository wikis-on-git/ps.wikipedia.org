'''زرلښت حفيظ ملکزۍ''' د ملک حفيظ الله لورد [[ننگرهار]] [[د ښېوې ولسوالۍ]] دقلاټک د کلې دملکزيانو په کورنۍ کې زيږيدلې ده پينځه کلنۍ کې دښېوې څخه ننگرهارته د خپلې کورنۍ سره راغلې ده . دننگرهاردالاېې لېسې دولسم ټولگي څخه فارغه شوېده.

== زده کړې او مخينه==
عالي تحصيلات ېې د کابل د اجتماعي علومو په [[انستيتوت]] کې اودهغې نه وروسته ېې دموراوماشوم په برخه کې د [[نساېي وﻻدي]] څانگه کې خپل تحصيلات بشپړکړي دې . د زرلښتې ماشومتوب په ننگرهار وﻻيت کې تير شوی دى هغې په ١٣ کلنۍ کې په شعرويلو پيل کړيدى . زرلښته د طبيعت د ښکلاگانو سره ډېره مينه لري . زرلښته وايي دژوند هره شيبه ورته ډير ارزښت لري شاعرۍ او ليکوالۍ سره ډيره مينه لري .
== دندې ==
په [[پيښور]] [[ښار]] [[ناصرباغ]] سيمې ته څېرمه د تاڼې ترڅنگ د[[سيدجمال الدين افغان]] په نوم روغتون کې ېې د قابلې په توگه دنده ترسره کړېده . زرلښته د ٢٠٠٢ په جنورۍ کې کاناډا ته مهاجره شوې ده اوهلته د يوې لنډې وقفې نه ورسته بيا هم خپل تحصيلاتوته دوام ورکړ دم گړۍ د [[کاناډا]] د [[البرټا]] په ولايت پيترلاهي روغتون کې رسمي دنده لري خوسره له دې چې هغه کارکوي خپلو تحصيلاتوته د طب په برخه کې دوام ورکوي .

== چاپ شوي آثار ==
د زرلښتې شعرونه او لنډې کيسې د هيواد دننه او بهر په ورځپاڼو، مجلو او دنيټ پر مخ گڼو افغاني ويب پاڼو کې خپرې شوي دي چې دا لړۍ لا روانه ده .
څلورچاپي اثار لري چې په ﻻندې توگه دي:
# ځوانيمرگ ارمان
# شرقي ښکلا د غرب په ماڼو کې شعري ټولگه
# ښځه د ژوند په هنداره کې د لنډو کيسو ټولگه       
# دسولې انتظار شعري ټولگه

== ناچاپه آثار ==
زرلښته نور ناچاپ اثار هم لري چې چاپ ته تيار دي يو په بل پسې به  چاپ او مينه والو ته به ېې وړاندې شي
# دښاغلی کاروان چنار خبرې کوي فارسي ژباړه
# زما ژوند
# زما مور
# ښځه د ژوند په هنداره کې دوهم جلد
# سوله مې ارمان
# پلچرخي زندان
#دژوند خوږې لمحې

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%B2%D8%B1%D9%84%DA%9A%D8%AA_%D8%AD%D9%81%D9%8A%D8%B8 په ويکي شعرونه کې د زرلښت حفيظ شعرونه]

[[وېشنيزه:ښځينه ليکوالې]]
[[وېشنيزه:پښتنې ليکوالې]]
[[وېشنيزه:پښتنې شاعرانې]]
