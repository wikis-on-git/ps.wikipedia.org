کيپ ټاؤن	Cape Town
د هېواد نوم:		سويلي افريقا
د هېواد د روپيو ډول:	رانډ
دولتي ژبه:		افريقايې، انګليسي
د زده کړې سلنه:		٨١،٨
د خپلواکۍ نېټه		د مۍ ٣١مه ١٩١٠

په افريقايې ژبه کې ورته کاپسټيډ ويل کېږي. دا ښار د هېواد په سويل لويديځ کې پروت دى. او د سويلي افريقا پلازمېنه ده. دا ښار د هېواد د قانون جوړونې ښار هم دى.
دا ښار لرغونى او د عدالت د ښار په نامه هم يادېږي. داښار د کپينسوليا شمال ته د ګډهوپ  تقريباً ٥٠ کيلو مترۍ کې پروت دى. 
نننۍ سويلي افريقا يو ستر او پېژندل شوى بندر دى. کلتوري او صنعتي مرکز دى. د سيلانيانو لپاره ډېر په زړه پورې ځاى دى. ددې ځاى اوبه او هوا مديترانيې ده. په ګرميو کې وچ، ګرم او په سړو کې يخ او مرطوب وي.
ددې ښار لوړه برخه کې تل بادونه لګېږي. چې ځايې خلک يې د ټيبل کلوت په نامه يادوي. مرکزي کيپ ټاؤن لرغونى ښار دى. او دا سيمه د ټيبل غرونو او ټيبل باى ترمنخ ځاى لري. اوس دا ځاى په سوداګرېزو مرکزونو، دنګو ودانيو ډېر ښکلى ښکاري.
کيپ ټاؤن تاريخي ځاى او يو په زړه پورې محل دى، چې په ١٦٦٦ او ١٦٧٩ تر منځ له تېږو څخه د ډچ خلکو رغولى و. ددې ښار پخواني جوماتونه هم له تېږو څخه ډېر په ښه ډول سره رغول شوي دي. 
داسې بريښي چې د ټيبل غرونه په نړۍکې يواځيني غرونه وي، چې طبيعي ښکلا لري. 
په ١٩٩٠ کې ددې ځاى خلک ٤٨ سلنه له بېلابيلو نسلونو څخه و. په پخوا وختونو کې د نورو اديانو خلک هم مسلمان شوي و. 
ددې ځاى تورپوستي Xhosa ژبه وايې. او نور يې په انګليسي کړېږي.
د کيپ ټاؤن پوهنتون چې په ١٨٧١ کې رغول شوى و، ورسره په خوا کې يو عجائبګر هم جوړ شو. له دې پرته په دې ښار کې موزيمونه، او ملي پارکونه هم شتون لري.
کيپ ټاؤن د بېړيو په جوړولو، د مرغلرو په تراشلو، له څرمنو څخه جوړندونکي شيان او نور رواج لري. 
ددې ښار د ريل پټلۍ او سړکونه له بوټسوانه او زمبابوى سره نښتي دي. نړيوال هوايې ډګر د ښار په لويديځه برخه کې ځاى لري.
په ١٨٧٠ کې دلته زر او مرغلري وموندل شوې. دلته ډېر خلک تورپوستي دي. 
په ١٩٩٥ کې ددې ښار نفوس ٢٧٢٧٠٠٠ وو.
<ref>د نړۍ ښاورنه</ref>
