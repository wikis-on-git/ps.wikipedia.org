میچیو کاکو (انګلیسي: Michio Kaku) – (زوکړه: ۲۴-جنوري-۱۹۴۷) یو جاپانی-امریکايي راتلونوال (futurist)، الواکي فزیکپوه (theoretical physicist) او د ساینس خپروونکی دی. کاکو د نیویارک په سیټي کالج (City College of New York) کې د الواکي فزیکپوهنې استاد دی. نوموړي پر فزیکپوهنې او نورو ورته سکالوو (موضوعاتو) ګڼ‌شمېر کتابونه لیکلي او د زیاتو راډيويي او ټلویزیوني خپرونو کوربه‌توب یې کړی دی. د دې تر څنګ، کاکو په انټرنيټي پاڼو کې لیکنې کوي او په ځينو مستندو فلمونو کې هم ښکاره شوی دی. د نوموړي درې کتابونه لکه د ۲۰۰۸م کال (Physics of the Impossible)، د ۲۰۱۱م کال [[د راتلونکي فزیک]] (Physics of the Future) او د ۲۰۱۴م کال (The Future of the Mind) د نیو یارک ټایمز (New York Times) له خوا تر ټولو زیات پلورل شوي کتابونه بلل شوي دي.


میچيو کاکو د بي‌بي‌سي (BBC)، ډیسکوري چېنل (Discovery Channel) هیسټوري چېنل (History Channel) او ساینس چېنل (Science Channel) لپاره هم ځینې ځانګړي خپرونې جوړې کړي دي.
