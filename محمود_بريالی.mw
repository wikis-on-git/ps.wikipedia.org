محمود بريالی  پر ۱۳۲۰ لمریز کال د کابل ولایت د بګرامیو ولسوالۍ په کمریو کې زېږېدلی دی . په خټه تاجک دی . 
== مخينه ==
دی د لننسټ ، مارکسسټپاله ببرک کارمل چې روسانو سره ېې پر افغانستان د يرغل په تړون لاسليک کولو کې مخکښه رول درلود ناسکه ورور و . دی د ببرک کارمل سره د نژدې اړيکو مېرمنې ډاکترې اناهيتا زوم هم و . همدا رنګه د پخواني کمونسټي پير د افغانستان د خلق د ديموکراټيک ګوند له لومړنيو پېلامګرانو څخه شمېرل کېږي . دی د ايران د توده ها په نوم د کمونيسټي ګروهو لرونکي ګوند لېواله غړی هم پاتې شوی . 
== زده کړې == 
محمود بريالي خپلې لومړنۍ او منڅينۍ زده کړې په کابل کې پیل کړې او د حبيبيې لېسې څخه په کال ۱۹۶۶ ز کې فارغ شو. لوړې زده کړې ېې د وټپوهنې په څانګه کې د کابل په پوهنتون کې بشپړې کړې . دی هم د پخواني کمونسټ ګوند خلق د پرچم څانګې غړی شو .  ده د پرچم ګوندي اخبار ته ليکنې ورچمتو کولې . 
== دندې == 
ده دخلق او پرچم ګوندي اخبار ته ليکنې ورچمتو کولې او وروسته بیا د پلان وزير په توګه وګومارل شو .  په هماغه کال کې نوموړی د سخت دريځی نشنلسټي اندونو په تړاؤ د حکومت سره د ترينګلتيا په لړ کې له کاره ګوښه کړل شو او جېل ته واچول شو . خو وروسته له هغې په کال ۱۹۷۳ ز کې بېرته خپل په پخوانۍ دندې د پلان وزير په توګه وګومارل شو چې له هغه لارې د نورو زده کړو لپاره د پخواني روسيې هېواد ته ولاړ او هلته ېې د لوړو زده کړو په لړ کې د سياسي وټپوهنې (سياسي اقتصاد) د ماسټرۍ بری ليک د مسکؤ د ښاري پوهنتون څخه ترلاسه کړ. په ۱۹۷۵ ز کې په څرګنده توګه د پرچم د څانګې د کوميټې تلپاتې غړی شو او د خلق څانګې سره د بډوالي له کبله ېې د پرچمي کوميټې د مخبر په تور له افغانستان څخه دباندې ګاونډي هېواد پاکستان کې د افغان سفير په توګه  دنده په کال ۱۹۷۸ ز کې وروسپارله . په ۱۹۸۰ زيزيز کال کې ېې دی د کمونسټ ګوند د انقلابي کوميټې عمومي غړي په توګه د حقيقت ـ انقلاب ـ سور ګوندي جريدې مشر وټاکه . په ۱۹۸۱ ز کال کې ېې د هماغې کوميټې د سياسي سکرتر په توګه ېې دنده پرمخ وړله  .  وروسته بیا  د افغانستان څخه لومړی د روس په لور وتښتېد او بیا اروپا کې جرمني (المان) ته ېې پناه يووړه . هلته په مېشتېدو ېې د خلق او پرچم ګوندونو پخواني استازي بیا سره راټول کړل او د نوي ګوند د جوړولو تابيا ېې وکړه . د هغه نوي ګوند نوم ېې (نهضت فراگیر دموکراسی و ترقی افغانستان) کېښود چې په لړ کې ېې د پرچم ګوند پخوانی غړی او د ډاکټر نجيب الله د حکومت وروستنی لومړی وزير سلطان علي کشتمند ېې مشر وټاکل شو .
== مړينه == 
دی د ۶۵ په عمر د ډسمبر په ۵ مه  ۲۰۰۶ زېږيز کال کې چې ښايي د ډېرو الکولي څښاکو د کارولو له کبله د ناروغۍ په کټ باندې ېې د المان په هېواد کې اخري ساه وېستلې وي ، و مړ .
 
== سرچينې ==
 
# http://books.google.com/books?id=cd85ioPsz6cC&pg=PA182&dq=Ghulam+Dastagir+Panjsheri&hl=no#v=onepage&q=Ghulam%20Dastagir%20Panjsheri&f=false

* http://www.mashal.org/content.php?c=payamha&id=00817.
# http://www.pajhwok.com/ps/2006/12/14/محمود-بريالى-په-کابل-کې-خاورو-ته-وسپارل-شو
