[[دوتنه:محمود-بريالی.png|کيڼ|250px|بټنوک|محمود بريالی]]
[[دوتنه:محمود-بريالی۳.png|کيڼ|250px|بټنوک|محمود بريالی]]
[[دوتنه:محمود-بريالی۲.png|کيڼ|250px|بټنوک|محمود بريالی]]
'''محمود بريالی''' (۱۳۲۰ هـ. ل. - ۱۵ د ليندۍ، ۱۳۸۵) ''(په انګرېزي: Mahmood Baryalai)'' [[د افغانستان د خلق دموکراتيک ګوند]] چې د ډاکتر نجيب الله د واکمنۍ پر مهال د [[وطن ګوند]] په نامه ونومول شو ، د پرچم ډلې غړی او يو کمونيسټ پلوه سياستوال و چې د دغه ګوند د واکمنۍ په وخت کې یې د لومړي وزير د مرستيالۍ دنده ترسره کوله. محمود بریالی د [[افغانستان]] د هېوادمشر [[ډاکتر نجیب الله]] د واکمنۍ پر مهال د وطن ګوند د مرکزي کومېټې د سیاسي بیرو غړی هم وو . دی د افغانستان د پخواني ولسمشر [[ببرک کارمل]] ناسکه ورور وو. 

== مخينه ==
محمود بريالی پر ۱۳۲۰ ل. کال [[د کابل ولایت|د کابل]] [[د بګرامي ولسوالۍ|د بګراميو ولسوالۍ]] په کمریو کې زېږېدلی دی. دی په خټه تاجک و او د افغانستان د خلق دموکراتيک ګوند (چې وروسته د وطن ګوند په نامه ونومول شو) د پرچم د ډلې د مشر [[ببرک کارمل]] سره يو ځای له شوروي مشرانو سره پر [[افغانستان]] د يرغل تړون په لاسليک کولو کې مخکښه رول درلود. دی د ډاکترې [[اناهيتا راتبزاد]] چې يو مهال د ښوونې او روزنې وزیره وه ، زوم وو . بریالی د [[ايران]] د توده ها په نوم د کمونيسټي ګروهو لرونکي ګوند لېواله غړی هم پاتې شوی .

== زده کړې == 
محمود بريالي خپلې لومړنۍ او منڅينۍ زده کړې په [[کابل]] کې پیل کړې او د حبيبيې لېسې څخه په کال ۱۹۶۶ ز کې فارغ شو. لوړې زده کړې ېې د وټپوهنې په څانګه کې په کابل پوهنتون کې بشپړې کړې .  ده د پرچم ګوندي اخبار ته ليکنې چمتو کولې . 

== دندې == 
محمود بريالی د خلق او پرچم ګوندي اخبار ته ليکنې چمتو کولې او وروسته بیا د پلان وزير په توګه وګومارل شو . په هماغه کال کې نوموړی د سخت دريځی نشنلسټي اندونو په تړاؤ د حکومت سره د ترينګلتيا په لړ کې له کاره ګوښه کړل شو او جېل ته واچول شو . خو وروسته له هغې پر کال ۱۹۷۳ ز بېرته خپلې پخوانۍ دندې د پلان وزير په توګه وګومارل شو چې له هغه لارې د نورو زده کړو لپاره [[د شوروي سوسياليستي جمهوريتونو اتحاد|شوروي اتحاد]] ته ولاړ او هلته ېې د لوړو زده کړو په لړ کې د سياسي وټپوهنې (سياسي اقتصاد) د ماسټرۍ بری ليک د [[مسکو]] د ښاري پوهنتون څخه ترلاسه کړ. په ۱۹۷۵ ز کې په څرګنده توګه د پرچم د څانګې د کوميټې تلپاتې غړی شو . پر ۱۳۵۷ ل کال د غويي تر کودتاه وروسته د خلق څانګې سره د بډوالي له کبله ېې د پرچمي کوميټې د مخبر په تور تورن شو او په [[پاکستان]] کې د افغان سفير په توګه په کار وګومارل شو . پر ۱۹۸۰ زيږدي کال د خلق ګوند د انقلابي کوميټې عمومي غړي په توګه د حقيقت انقلاب ثور ګوندي ورځپاڼې مشر وټاکل شو . پر ۱۹۸۱ ز کال کې ېې د هماغې کوميټې د سياسي سکرتر په توګه ېې دنده پرمخ وړله . 
==د ډاکتر نجیب الله پرضد کودتاه کې کارنده برخه== 
کله چې پر ۱۳۷۱ ل ( ۱۹۹۲ ز) کال یو شمېر جګپوړو ګوندي او حکومتي چارواکو ، لکه د وطن ګوند د مرکزي کومېټې د منشي مرستیال او د سیاسی بيرو غړی [[فريد احمد مزدک]] ، د وطن ګوند د مرکزي کومېټې د سیاسی بیرو غړی [[نجم الدین کاویاني]] ، د [[افغانستان]] د بهرنیو چارو وزیر او د وطن ګوند د سیاسی بيرو غړي [[عبدالوکيل]] پر کودتاه لاس پورې کړ ، نو محمود بریالی هم ورسره ملګری او په دغه کودتاه کې يې کارنده برخه درلوده. د [[ډاکتر نجیب الله]] د حکومت پرضد کودتاه کې د دفاع وزیر مرستیال او د [[کابل]] ګارنیزون بولندوی ستر جنرال [[محمد نبي عظیمي]] ، ډګر جنرال [[نورالحق علومي]] ، جنرال [[اصف دلاور]] ، جنرال [[محمد عزیز حساس]] ، جنرال [[عبدالحق علومي]] ، او د ګوند د مرکزي کومېټې یو شمېر غړو [[شفیق الله توده يي]] ، [[ډاکتر ضمیر]] ، [[انجنیر نعمت]] ، [[ادینه سنګین]] او ځینې نورو هم کارنده برخه درلوده .  
==له هېواده بهر ته کډوالېدل== 
محمود بريالی پر ۱۳۷۱ لمريز کال په افغانستان کې د جهادي تنظيمونو تر واکمنېدو وروسته لومړی د روسيې په لور وتښتېد او بیا يې په [[اروپا]] کې جرمني (المان) ته پناه يووړه . هلته يې تر مېشتېدو وروسته د خلق او پرچم ډلو پخواني استازي بیا سره راټول کړل او د نوي ګوند د جوړولو تابيا ېې وکړه . دغه نوی ګوند يې د «نهضت فراگیر دموکراسی و ترقی افغانستان» په نامه ونوماوه. د پرچم ډلې پخوانی غړی او د ډاکټر نجيب الله د حکومت وروستنی لومړی وزير [[سلطان علي کشتمند]] ېې مشر وټاکل شو . 
== مړينه == 
محمود بریالی د ۱۳۸۵ ل کال د لیندۍ پر ۱۵ ( د ۲۰۰۶ ز کال د ډسمبر پر ۵ ) د ۶۵ کلو په عمر ، چې ښايي د ډېرو الکولي څښاکو د کارولو له کبله د ناروغۍ لامله وي ، په المان کې ومړ . د ده جنازه د ۱۳۸۵ ل کال د لیندۍ پر ۲۳ له المان څخه [[کابل]] ته ولېږدول شوه او بیا د کابل په شهدای سالحینو کې خاورو ته وسپارل شوه . 
 
== سرچينې ==
* [http://books.google.com/books?id=cd85ioPsz6cC&pg=PA182&dq=Ghulam+Dastagir+Panjsheri&hl=no#v=onepage&q=Ghulam%20Dastagir%20Panjsheri&t=true د افغانستان دوه-ګونديز کمونيزم - خلق او پرچم]
* [http://www.mashal.org/content.php?c=payamha&id=00817 د مشعل سياسي خپرونه]
* [http://www.pajhwok.com/ps/2006/12/14/محمود-بريالى-په-کابل-کې-خاورو-ته-وسپارل-شو پژواک خبري آژانس - محمود بريالی په کابل کې خاورو ته وسپارل شو]
#http://sporghay.com/index.php?option=com_content&view=article&id=1663:2010-03-01-23-06-20&catid=34:2010-01-31-16-17-42&Itemid=56






[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک ګوند سياستوال]]
[[وېشنيزه:افغان کميونيسټي واکمنان]]
[[وېشنيزه:د افغانستان د خلق / پرچم د ډيموکراټيک ګوند سياستوال]]
[[وېشنيزه:د افغانستان د پرچم ډلې سياستوال]]
