'''نیاز محمد مجاهد''' د کندهار ولایت په ارغنداب ولسوالۍ کې زېږېدلی او هلته لوي سوي دی. هغه د کندهار ولايت د تکړه قومي مشر او پخواني امنیه قومندان خان محمد مجاهد ورور، او د ارغنداب ولسوالۍ اوسنی امنيه قومندان دی.
==واکمن کېدنه==
هغه پخپله د ارغنداب ولسوالۍ اوسېدونکي دی، او د پلار او نيکه د وختونو څخه يي د ارغنداب مشري ورپر غاړه وه. خو نياز محمد مجاهد هغه وخت نور هم واکمن سو، کله چې د ارغنداب او ژړۍ ولسوالۍ تکړه مشر [[عبدالحکيم جان]] ووژل سو. د [[عبدالحکيم جان]] تر وژل کېدو وروسته نياز محمد مجاهد تر  [[بابا صاحب]]، [[کوهک]] او [[بستانزو]] پسې ورتير سو، او د ناګهان او دېسوزي د پوستو مشري هم ورپاته سوه.
==ځای پر ځای پاته کيدنه==
هغوی چې نياز محمد مجاهد پېژني وايي چې ښاغلی نياز محمد ډير تکړه او احساساتي شخص دی، نو کيدای سي همدا لامل وي چي تراوسه پورې پرخپله وظيفه پاته دی. يوه بله مهمه خبره دا ده چې کله جنرال عبدالرازق اڅکزی واک ته ورسیدئ نو ده هم د هغه تر شهادته پورې ډيره ښه رابطه ورسره وساتله. جنرال عبدالرازق اڅکزي به د سياسيونو په پرتله د خپلو همسنګرو يا ملګرو طرفداري ډيره کوله، کله چې د کندهار والي زلمي ویسا د خان محمد مجاهد پر عکس باندې يو څه ويلي، نو د نياز محمد مجاهد سره سره جنرال عبدالرازق اڅکزی هم دا په ډاګه کړه چې مشرانو ته چې هرڅوک په بده سترګه ګوري باید جواب ووايي. 
==سرچینې==
