'''عبد الله سهار''' له نن نه  اوه ويشت ٢٧ کاله د مخه [[د ننګرهار ولايت]] د کږې ولسوالۍ د کوز بيار په سيمه کې د استاد سيد عمر  په کاله کې دې نړۍ ته سترګې پرانيستې.

== زده کړې ==
نوموړي لومړنۍ زده کړې د هجرت په چاپېريال (پېښور) کې تر سره کړي دي او پر ۱۳۸۰ لمريز کال د ننګرهار د عالي لېسې له دولسم ټولګي څخه فارغ شوى چې د همدې كال د كانكور ازموينې له لارې [[د ننګرهار پوهنتون]] ادبياتو پوهنځي ته بريالى او تېر كال له همدې پوهنځي څخه په ښو نومرو بريالى راووت. 

سهار له اوو ۷ کالو راهيسې شعر ليکي چې د ده په وينا اوس يې نيږدې يوه ټولګه شاعري کړې.دى په شعر سربېره په نثر کې هم يو څه لاس لري چې ادبي- نثري ټوټې يې د يادونې وړ دي.
سهار له پورته ځانګړنو سره سره يوه خاصه ځانګړنه چې هغه خوږ غږ دى هم لري چې په غونډو او مشاعرو کې پرې د خپلو يارانو تنده خړوبوي. دى تر دې دمه چاپ کړي اثار نه لري خو يوه ټولګه شاعري يې د چاپ لارې څاري.


نوموړي له پوهنتونه تر فراغت وروسته د ډېرو دفترونو ورونه د دندې په موخه وټکول خو، په هېواد کې د لياقت پر ځاى د واسطې بر لاسي دى يو څه موده بې دندې پاتې کړ، خو هغه د چا خبره قيمتي ډبره اخر هم خپل جوهر ښايي چې دى هم د همدې چوهر له مخې په [[کابل]] کې د کليد مجلې او راډيو ادارې ځانته ور وباله او اوس د همدې مجلې پښتو اډيټر اوراډيو تکړه وياند دى. 
د يادونې وړ د چې سهار د پوهنځې پر مهال هم په ننګرهار کې د يوې سيمه ايزې راډيو (شرق) او دملګرو ملتونو د بشري راډيو( ارين) سره د رپورټر په توګه دنده تر سره کړې وه.

== باندنۍ تړنې ==



[[وېشنيزه:پښتانه ليکوال]]
[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:افغانان]]
