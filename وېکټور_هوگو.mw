[[دوتنه:Victor Hugo circa 1880.jpg|کيڼ|250px|بټنوک|وېکټور هوګو]]
'''وېکټور ماري هوګو''' (په فرانسوي: ) (۲۶ د فبروري، ۱۸۰۲ - ۲۲ د مای، 1885) يو فرانسوی شاعر، نندارمه ليکونکی، کيسه ليکوال، تجسمي هنرمند، سياستوال، د بشر د حقوقو فعال او د فرانسې د رومانتيک غورځنګ غړی و.

په لومړي سر کې، په فرانسه کې د هوګو د شهرت سبب د هغه شعرونه ګرځي، خو بيا لږه موده وروسته د هغه رومانون او د هغه ډراماتيکې لاسته راوړنې د هغه د نوم په وېستل ډاډمن کوي. د هغه د شعرونو د جونګونو په منځ کې، ''لېس کانتېمپلېشن'' او'' لا لېجېندا دي سيکلېس'' د هغه د شاعرۍ د لوړو اعزازونو په سر کې شمېرل کېږي او په همدې توګه اکثراً هوګو د فرانسې له لويو شاعرانو څخه ګڼل کېږي. د فرانسې نه دباندې، د وېکټور هوګو تر ټولو نامتو آثار '' لېس مېزرابلېس'' (بېوځلان او يا بېنوايان) او د ''نوترې دام ډي پاريس'' رومانونه دي.

که څه هم چې وېکټور هوګو د ځوانۍ په وخت کې د پاچايي نظام يو وفاداره پلوی ؤ، خو د لسيزو په تېرېدو سره د هوګو نظريات او ليد لوري بدل شو، او د جمهوريت غوښتونکو له کلکو ملاتړو څخه شو.
