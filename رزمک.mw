رزمک (انګرېزي: Razmak) د خیبر پښتونخوا د ضلع شمالي وزیرستان په دریو تحصیلینو کې یو دی، د نورو دوو تحصیلونو نومونه میرانشا او میرعلي دي. د رزمک ډېری اوسېدونکي اتمانزي وزیر دي.

د ضلع شمالي وزیرستان رزمک تحصیل په دریو ذیلي برخو وېشل شوی، رزمک، دوسالي او ګړیوم. دوسالي کوزه پرته زمکه ده چې اقلیم یعني آب و هوا يې ګرمه او وچه وي. ګړیوم غره ییز او یخ وطن دی. له سطحې زیات لوړوالي له امله رزمک تر ګړیوم هم زیات یخ دی او بارانونه هم پرې زیات کېږي. په اوړي کې موسم خوندور وي، خو په ژمي سخت یخ او واورین وي.
