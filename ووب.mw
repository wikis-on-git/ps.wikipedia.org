ووب د سلولونو يا [[ژونکه|ژونکو]] هغه تنظيم شوی بنسټيز پوړ دی چې د ژونکو او يوه بشپړ اورګانيزم ترمېنځ پروت دی. يو ووب د ژونکو يو جوړښت دی چې ضروري نه ده چې يو ډول ژونکې وي خو د يو آر يا اصل نه د زېږنده ژونکو يوه ټولګه ده چې يو ځانګړی عمل ترسره کوي. په عربي کې ووب ته نسج وايي او په پارسي کې بافت بلل کېږي. په انسانانو، ژويو او بوټو کې يو ډول ژونکې ووبونه رامېنځ ته کوي، بېلابېل ووبونه سره يو ځای يو اورګان رامېنځ ته کوي او بېلابېل اورګانونه سره يو ځای يو سيستم يا غونډال رامېنځ ته کوي. 

په ژونپوهنه کې د ووبونو زده کړه د هسټالوژي يا [[ووبپوهنه|ووبپوهنې]] په نوم يادېږي، د [[رنځپوهنه|رنځپوهنې]] يوه څانګه چې په ووبونو کې د رامېنځ ته شوو رنځونو په اړه بحث کوي، د [[ووبرنځپوهنه|ووبرنځپوهنې]] په نوم يادېږي.
