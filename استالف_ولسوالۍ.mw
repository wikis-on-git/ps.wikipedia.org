'''د استالف ولسوالۍ''' د افغانستان د [[کابل]] ولايت شمال لوېديځې برخې کې پرته ده. د دغې ولسوالۍ د وګړو شمېر ۸۵۰۰ دی (د ۲۰۰۲ کال د [[UNHCR]] لخوا رسمي اټکل شوی شمېر). په دغې ولسوالۍ کې د افغانستان د بېلابېلو توکمونو خلک، په ځانګړي توګه (تاجکان)لږ پښتانه او هزاره ګان ژوند کوي.<ref>[http://www.aims.org.af/afg/dist_profiles/unhcr_district_profiles/centra/kabul/District_Profile_istalif_04_04_02.pdf UNHCR profile for Istalif District]</ref>

د استالف ولسوالۍ په شمال او [[ختيځ]] خوا کې د پروان ولايت سره، په سهيل ختيځ خوا کې د قره باغ ولسوالۍ سره او په سوېل کې د ګلدرې ولسوالۍ سره ګډې پولې لري. د دغې ولسوالۍ منځی د استالف کلی دی چې د همدغې ولسوالۍ په سوېل-ختيځه برخه کې پروت دی.

پخوا د دغې ولسوالۍ د وګړو شمېر نژدې ۳۶،۰۰۰ خلکو پورې رسېده او په دې ولسوالۍ کې د انګورو او نورؤ مېوؤ ګڼ شمېر بڼونه او د غلو دانو بې شمېرې کرکېلې وې، خو په افغانستان کې د بېلابېلو جګړو پر مهال د دغې ولسوالۍ وګړي کډوالۍ ته اړ وېستل او د همدې ولسوالۍ ډېر خلک په خپل منځي جګړو کې هم مړه شول او وران کورونه او شاړې زمکې ترېنه پاتې شوې. دغو جګړو د همدغې ولسوالۍ د زده کړو، روغتيا او کرهڼې جوړښت په بشپړه توګه له مېنځه يووړ. د طالبانو د حکومت په وخت کښې دغه ښايسته ځای په بشپړه توګه وسوځول شول. خو په دې وروستيو څو کالونو کې د روغتيا او زده کړې نوي مرکزونه جوړ شوي او د کډوالۍ نه خلک بېرته خپلو کورونه ته راستانه شوي او خپلې مېنې يې ودانې کړي دي.


== سرچينې ==
{{reflist}}

*[http://www.aims.org.af/maps/district/kabul/istalif.pdf Istalif District Map (Source: AIMS)]
*[http://www.istalif.com)]

== باندنۍ تړنې ==
*[http://www.istalif.com/ Istalif.com]

{{د کابل ولسوالۍ}}

[[وېشنيزه:د کابل ولسوالۍ]]
