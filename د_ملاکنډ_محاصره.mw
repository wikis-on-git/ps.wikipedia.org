'''د ملاکنډ محاصره''' په 26 جولای څخه 2 اگست 1897ء ترمينځه د برطانوي هند ولايت [[خيبر پښتونخوا|شمالي مغربي سرحدي صوبې]] په ملاکنډ سيمه کې وشوه چېرته د پښتنو او انگريزانو ترمينځه تاو تريخوالی زيات شو، د تاو تريخوالي د زياتيدو سبب [[د ډيورنډ کرښه]] وه کومې چې د پښتنو ځمکه په دوه هېوادونو يعني افغانستان او برطانوي هند کې وېشله، دا کرښه 1519 ميله (2445 کيلوميټر) اوږده کرښه ده کومه چې د برطانيې او د پښتنو ټبرونو ترمينځه نښتو څخه وروستو جوړه کړی شوه او ددې مقصد دا وو چې برطانيه خپل حکومت د روس د اثرات څخه خوندي وساتي.

د کرښې د جوړولو سره دواړه اړخه پښتانه سخت خپه شول او د برطانيې خلاف يو فقير سعيد الله نومې کس ودرېد او لس زره تنه يې د ځان سره ملگري کړل او د [[مالاکنډ ولسوالۍ|مالاکنډ]] په سيمه کې يي د انگريزانو په پوځي چاونۍ باندې بريد ترسره کړو.دا وخت د برطانيې د پوځ حالات ډېر کمزوري وو يوه وړه پوځي چاونۍ يي د ملاکنډ په جنوب کې وه او يوه قلعه يي د [[چکدره|چکدرې]] په سيمه کې وه، دغه وخت پښتانه قبائل د برطانيې پرخلاف زيات وو خو برطانيې خو په پای کې داسې واقعات رامخې ته شو چې برطاننې دا جگړه خپل لاس ته کړه.
