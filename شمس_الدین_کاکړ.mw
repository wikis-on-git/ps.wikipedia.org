
'''شمس الدین کاکړ''' ([[زوکړه]]؟ - [[مړینه]]؟) د [[افغانستان]] د پښتو ژبې یو نامتو [[شاعر]] او [[ليکوال]] دی. 

==مخينه== 
د ۱۹ زېږدي [[پېړۍ]] په لومړۍ نیمایي کې د کندهار د کلچ اباد په کلي کې د شمس الدين کاکړ په نوم یو شاعر اوسېده چې  ته به وایې له ازله یې د ښه استعداد، پوهنې او فضیلت ترڅنگ ډېره سخته لاستنگي په برخه وه او همدغې لاستنگۍ کلچ اباد او کندهار هم د ده د وجود څخه محروم کړل. شمس الدین کاکړ دومره بې وسه وو چې ان د خپلې خوښې یو [[واده]] یې هم په نصیب نه شو او په همدې ارمان کې گور ته ولاړ: 

چی یو قند د یار د خولې په هار خرڅېږي - 
شمس الدینه ډېر بې قدره قندهار دی 

شمس الدین کاکړ په ډېره تیاره زمانه کې په یوه لیري پراته کلي کې ژوند کاوه او دغه لامل وو چی خلکو د هغه د علم، فضیلت او شخصیت قدر ونه کړ. هغه ته یې په دومره سپکه سترگه وکتل چې د نکاح لپاره یې د هغه لېږلې مرکه د نادارۍ او غریبۍ په وجه جواب کړه او شمس الدین هم د پښتو ژبې د یوه بل په زړه ټپي شاعر [[کاظم خان شیدا]] په څېر د ملک او ټاټوبي پرېښودلو ته اړوت او مخ یې پر [[هندوستان]] ونیوی: 

لکه لعل په ایرو کې وي بې قدره-
هسې پروت دی شمس الدین پر قلیچ آباد 

شمس الدین کاکړ  په ځوانۍ کی لاهور ته ولاړ او د خپل قېمتی ژوند تقریبا ټول پسرلی یې  هلته  په مسافری کی تېر کړل.هر وخت کندهار ته د بیرته ستنېدلو  ارزو ورسره وه ، خو کله چی به د محیط ناخوالی او د ده د لوړ شخصیت او فضیلت  په مقابل کی  د خلکو بې قدرۍ ور په زړه سوې نو  په ډېر غمگین اواز به  یې ویل.
برایی می خوب لیدۍ چی مخ پر کور ځم
په هوس لکه بلبل  د باغ پر لور ځم
اشتیاق د دیدن آس راته زین کړی
دی په مخ کی زما پلی ځي زه سپور ځم
د گلرخ په هوا درسته شپه رفتن کړم
د شبنم په څېر  پښې یبلی سر سرتور ځم
واړي لاري بېلتانه راته سپارلي
زه بې لاري  غلی غلی لکه چور ځم
جذبه می د دلبر څکوي  وځانته
گڼه هومره طاقت نه لرم په زور ځم
چی بیا وایی خدای  خو مه وای راوستلی
زه یې محض د قبلېدو د دې پېغور ځم
قندهار خو د هستوگنی وطن نه دی
 باری څه کړم په زیارت د پلار او مور ځم
په نصیب  به می دیدن له یاره کېږی
شمس الدین چی اوس له ښاره د لاهور ځم 



==مړينه== 

==چاپ شوي نښيرونه يې== 

==اخځليک==
