
'''محمد نواز خټک''' (د ۱۹۱۰ زېږدي [[کال]] د [[جنوري]] ۱۸، [[پښتونخوا]]، [[نوښار]] - [[مړینه]] د ۱۹۸۳ ز کال د [[فبروري|فبرورۍ]] ۹) د [[افغانستان]] د پښتو ژبې [[ليکوال]] او [[شاعر]] وو.  

==مخينه== 
د پښتو ژبې او ادب نوميالی انقلابي [[شاعر]] پښتون مبارز ارواښاد محمد نواز خان خټک د ۱۹۱۰ ز کال د جنورۍ پر ۱۸ اتلسمه نېټه د نوښار ولسوالۍ (ضلعې) په مشهور کلي شېدو کې د خټکو د درانه کهول د شهباز خان خټک په درنه کورنۍ کې زېږېدلی وو. د نسب د شجرې لړۍ يې ستر ننگيال شاعر او ليکوال [[خوشال خان خټک|خوشال بابا]] ته په دا رنگه رسي: د خوشال بابا زوی [[اشرف خان هجري]]، د اشرف خان هجري زوی [[افضل خان خټک]] (د تاريخ مرصع ليکوال)، د افضل خان زوی سعدالله خان خټک، د سعدالله خان زوی سعادتمند خان خټک، ملقب په سرفراز خان، د سعادتمند خان زوی آصف خان، د اصف خان زوی نجف خان، د نجف خان زوی خوشال خان، د خوشال خان زوی شهباز خان، د شهباز خان زوی محمد نواز خان خټک وو.  محمد نواز خان خټک لسم جمات د نوښار د سکول نه په ۱۹۲۸ ع کښې پاس کړو او په ۱۹۳۴ ع کښې د نوښار اسسټنټ کمشنر په دفتر کښې دکلرک په حيث کار شروع کړو او هم په دغه کال د مردان ضلعې مشهور کلي جمال ګړهۍ ته د شېدو نه په کډه راغلو او په خپل جائيداد ميشته شو دلته يې يو وړوکې کلې د خپل ورور بريګېډير صادق خان په نوم صادق اباد اباد کړو دا کلې د جمال ګړهۍ سنټر نه قبلې طرف ته د پير اباد په لار يو فرلانګ فاصله کښې پروت دی. محمد نواز خان خټک لکه د خپل ننګيال نيکه خوشحال خان خټک د پښتون قام او پښتو ژبې د پرمختګ درد په خپل زړه کښې لرلو او دغه وجه وه چې د خپل عملي ژوند اغاذ يې د ستر پښتون مبارز باچا خان په قافله کښې شاموليت سره وکړو او د خپلې انقلابي شاعرۍ په ذريعه يې د پښتون قام په زبون حالۍ ژړا کړي او خپل مړ ولس يې رابېدار کړی او خپل خوږ وطن سره يې بې کچه مينه هم ددوي دعملي ژوند مبارزو او هلو ځلو سره ښکاره کړي ددوي شاعرۍنه که يو طرف ته د انقلابي ژوند عکاسي ښکاريږي نو بل طرف ته يې دعشق ومحبت پندو نصيحت حسن و جمال شاعري هم کړي پښتون قام ته د يو والي او ننګ وغېرت درس يې په خپلو شعرونو کښې داسې ورکړی
که راغونډ په يو مرکز شولو پښتون 
نه ځائيږمه بيا زه به په جامو کښې
شي به زده د ننګ او پت ښکلی مضمون
ننګ ليکلی دې پښتون په کار نامو کښې 
بل ځای وايي
پښتانه که د پښتو سره په پت شي
بيا زړګې به مې خټکه شي باغ باغ
او پښتنو ته د ننګ وغېرت پيغام په خپله شاعرۍ کښې دا رنګه ورکوي
وي ژوندون په بې ننګۍ کښې تل حرام
وي ژوندون خو د پښتون په ننګ و نام
ما دې لوستې د خوشحال خټک پيغام
آرام نيشته څو وانخلی انتقام
هم پښتون ته د خوشحال وو دا کلام
تل په ځای د ننګ وپت کړه پورته ګام
لاړ دې هر څه شي خو ننګ دې چرته نه ځي
وي ژوندون خو خوندور په ننګ و نام
محمد نواز خان خټک خپله ذاتي يو لوی کتابتون لرلو چې پکښې ډير نايابه چاپي او قلمي کتابونه خوندي وو ددوي د ليکلي چا پ کتابونه دا رنګه دي
۱.د تورې قلم خاوند
۲.ښاغلې پښتون
۳.ما واخله
۴.دا وطن د ما وطن
۵.د خيالونو پسرلې
او د وسي په نوم يې نا چاپه کتاب هم وو
ددوي يو زوې وو محمد فائق خان چې په زرعي بينک کښې افسر وو نن سبا په خپل کلي شېدو کښې ژوند تيروي محمد نواز خان خټک په کال ۱۹۸۳ ع کښې د فرورۍ په نهمه د چارشنبې په ورځ ددې فاني دنيا نه سترګې پتې کړی او په خپل پلارني کلي شېدو کښې خاورو ته وسپارلې شو الله پاک دې ورته په جنت الفردوس کښې اعلی مقام نصيب کړي امين
ميا وکيل شاه فقير خېل

د محمد نواز خټک د پلار شهباز خان، چې ادب او شاعري ورته د پلرونو او نيکونو څخه په ميراث پاتې وه، په [[پښتو ژبه]] يې شعرونه ويل او د نيکونو په څير يې سربازۍ کړې دي. د کوزې پښتونخوا شاعر او ليکوال [[همېش خليل]] د ارواښاد محمد نواز خټک په اړه داسې وايي: «محمد نواز خټک په پيل کې دينې زده کړې، د پښتو او پاړسي ادب کتابونه يې په کورنۍ کې له مشرانو او جماعت کې له ملا نه د اسلامي پوهنو له بنسټونو سره سم پيل او لومړنۍ رسمي زده کړې يې د شيدو په ابتدايه مدرسه کې پيل او تر لسم ټولگي پورې يې د نوښار په اسلاميه ښوونځي کې زده کړې ترسره کړې.»

هغه زياته کړه: «د لسم ټولگي له فراغت وروسته يې نورې زده کړې د هغه وخت د ستونزمنو حالاتو له لامله ونه شو کړای چې دوام ورکړي، خو دا چې له زده کړو سره يې ډيره مينه لرله نو خپله مطالعه يې جاري وساتله او تل يې هڅه کوله چې يوڅه زده کړي. هغه وو چې د ژوند تر پايه زده کوونکی پاتې شو.» 


==مړينه==   


==چاپ شوي نښيرونه يې== 






==اخځليک== 
۱- http://erfanyar.blogfa.com/1390/09 

۲-  


[[وېشنيزه:پښتانه ليکوال]]
[[وېشنيزه:پښتانه شاعران]] 
[[وېشنيزه:افغاني ليکوال]]‎ 
[[وېشنيزه:پښتانه]] 
[[وېشنيزه:افغانان]]
