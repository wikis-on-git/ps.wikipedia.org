

'''توماس الوا اډیسون''' (د ۱۸۴۷ کال د فبرورۍ ۱۱مه - د ۱۹۳۱ز  کال د اکتوبر ۱۸مه) یو امریکايی مخترع او سوداګر و چې تر ټولو لوی امریکايی مخترع بلل کېږي. ده د برېښنا د تولید، ټولیزو اړیکو، غږ ثبتولو او متحرکو انځورونو په برخه کې ډېر وسایل جوړ کړي. دغه اختراعات چې فونوګراف [د غږ ثبتولو او بېرته اورولو وسیله]، د متحرک تصویر کمره او د برېښنا د ګروپ لومړنۍ بڼه په کې شامل دي، پر معاصره صنعتي نړۍ یې پراخ اغېز کړی. دی لومړنی مخترع و، چې د اختراع په پروسو کې یې د منظم علم اصول وکارول، ډله‌ییز کار یې وکړ او له ډېرو څېړونکو او کارکوونکو سره یې همکاري وکړه. همدا راز ده د صنعتي څېړنو لومړنی لابراتوار جوړ کړ. <ref>{{cite news|author1=Adrian Wooldridge|author-link1=Adrian Wooldridge|title=The alphabet of success|url=https://www.economist.com/news/special-report/21707053-superstars-need-dazzling-range-qualities-alphabet-success|access-date=September 16, 2016|work=[[The Economist]]|date=September 15, 2016}}</ref><ref name="Sproule1">{{cite book|last1=Sproule|first1=Anna|title=Thomas Alva Edison: The World's Greatest Inventor|date=2000|publisher=Blackbirch Press|location=Woodbridge, CT|isbn=978-1-56711-331-0|edition=1st U.S.|url=https://archive.org/details/thomasaedisonwor00spro}}</ref><ref name="SoNJ1">{{cite web|title=Hangout – Thomas Edison|url=http://www.state.nj.us/hangout_nj/200408_edison_p1.html|website=state.nj.us|publisher=State of New Jersey}}</ref><ref name="coned1">{{cite web|url=http://www.coned.com/history/electricity.asp|title=Con Edison: A Brief History of Con Edison – electricity|publisher=Coned.com|date=January 1, 1998|access-date=October 11, 2012|url-status=dead|archive-url=https://web.archive.org/web/20121030164753/http://www.coned.com/history/electricity.asp|archive-date=October 30, 2012}}</ref><ref name="Wizard">{{cite web|url=http://fi.edu/franklin/inventor/edison.html|title=The Wizard of Menlo Park|publisher=The Franklin Institute|access-date=February 24, 2013|url-status=dead|archive-url=https://web.archive.org/web/20130305131049/http://fi.edu/franklin/inventor/edison.html|archive-date=March 5, 2013}}</ref><ref name="Walsh">{{cite news|last=Walsh|first=Bryan|url=http://www.time.com/time/specials/packages/article/0,28804,1910417_1910419_1910460,00.html|archive-url=https://web.archive.org/web/20090718030306/http://www.time.com/time/specials/packages/article/0,28804,1910417_1910419_1910460,00.html|url-status=dead|archive-date=July 18, 2009|title=The Electrifying Edison|work=Time|date=July 15, 2009|access-date=December 31, 2013}}</ref>

اډیسون د امریکا په منځني لویدیځ کې لوی شوی. د خپل کار په لومړیو کې يې د تلګراف د چلوونکي (اپرېټور) په توګه کار کاوه، چې ده ته یې د ځينو لومړنیو اختراعاتو الهام ورکړ. په ۱۸۷۶ ز کال کې یې د نیو جرسي په مینلو پارک کې خپل لومړنی لابراتوار جوړ کړ، چې هلته یې ډېری لومړني اختراعات مخ پر وده شول. وروسته یې د فلوریډا په فورټ مېیرز کې د دوو سوداګرو «هنري فورډ» او «هاروي فایرسټن» په همکارۍ یو نباتي لابراتوار جوړ کړ، دغه راز یې د نیوجرسي په وېسټ اورېنج کې هم د «بلک ماریا» په نامه یو لابراتوار جوړ کړ، چې د نړۍ لومړنۍ فېلمي سټوډیو شوه. دی یو بریالی مخترع و، چې په امریکا او نوره نړۍ کې ۱۰۹۳ اختراعات د ده په نامه ثبت شوي دي. اډیسون دوه ځلې واده کړی و او د شپږو بچیانو پلار و. په ۱۹۳۱ ز کال کې د شکر ناروغۍ له امله مړ شو.<ref>{{Cite web|last=Editors|first=History com|title=Thomas Edison|url=https://www.history.com/topics/inventions/thomas-edison|access-date=2021-08-20|website=HISTORY|language=en}}</ref>

== د ژوند لومړي وختونه ==
توماس اډیسون په ۱۸۴۷ ز کال کې د اوهایو په میلان کې وزیږېد، خو په ۱۸۵۴ ز کال کې یې کورنۍ د میشیګان پورټ هورون ته کډه وکړه او دی هم هلته لوی شو. دی د ساموېل اوګډن اډیسون جونیور (د نوا سکوټیا په مارشال‌ټاون کې په ۱۸۰۴ ز کال کې زېږېدلی او په ۱۸۹۶ز  کې مړ شو) او نانسي متیوس الیوټ (چې د نیویارک ایالت په چینانګو سیمه کې په ۱۸۱۰ کې زېږېدلې او په ۱۸۷۱ز  کې مړه شوې) اووم او وروستی اولاد دی. د پلار له طرفه یې کورنۍ په اصل کې هالنډي ‌توکمه وه، کورنی نوم یې «اډیسون» و. نیکه یې جان اډیسون په ۱۷۸۴ ز کال کې له نوا سکوټیا څخه نیو جرسي ته وتښتېد، پلار یې د انټاریو ویانا ته کډه وکړه او د ۱۸۳۷ ز کال په پاڅون کې تر ښکېلېدو وروسته وتښتېد.<ref>[https://www.loc.gov/static/collections/edison-company-motion-pictures-and-sound-recordings/articles-and-essays/biography/life-of-thomas-alva-edison.html Edison's Early Years]</ref><ref>{{cite web|url=http://tps.cr.nps.gov/nhl/detail.cfm?ResourceId=443&ResourceType|archive-url=https://web.archive.org/web/20110808185308/http://tps.cr.nps.gov/nhl/detail.cfm?ResourceId=443&ResourceType|url-status=dead|archive-date=August 8, 2011|title=National Historic Landmarks Program (NHL)|publisher=Tps.cr.nps.gov|date=January 12, 1965|access-date=December 31, 2013}}</ref><ref>[http://invention.si.edu/thomas-edisons-inventive-life Thomas Edison's Inventive Life; by Joyce Bedi]. Retrieved March 31, 2018</ref><ref>{{cite book|title=The Yankee Road: Tracing the Journey of the New England Tribe that Created Modern America, Vol. 2: Domination|publisher=Wheatmark, Inc.|isbn=978-1-62787-519-6|page=146|url=https://books.google.com/books?id=PcFODwAAQBAJ&pg=PA146|date=March 7, 2018}}</ref><ref name="Baldwin">{{cite book|last=Baldwin|first=Neal|title=Edison: Inventing the Century|publisher=[[Hyperion (publisher)|Hyperion]]|year=1995|pages=[https://archive.org/details/edisoninventingc00bald/page/n26 3]–5|isbn=978-0-7868-6041-8|url=https://archive.org/details/edisoninventingc00bald|url-access=registration}}</ref><ref>{{Cite web|url=https://www.nps.gov/edis/learn/historyculture/samuel-and-nancy-elliott-edison.htm|title=Samuel and Nancy Elliott Edison - Thomas Edison National Historical Park (U.S. National Park Service)}}</ref>

اډیسون لیک  - لوست او حساب له خپلې مور څخه،  چې مخکې د ښوونځي ښوونکې وه، زده کړل. دی یوازې څو میاشتې ښوونځي ته لاړ. له دې سره سره، د ژوندلیکونو یوه لیکوال، هغه یو کنجاو هلک بللی، چې ډېری شیان یې د مطالعې له لارې زده کړي وو. په ماشومتوب کې یې له تکنالوژۍ سره مینه پیدا شوه او په کور کې به یې ساعتونه ساعتونه وخت پر ازمایښتي کارونو تېراوه. <ref name="npsedisonbio">{{cite web|title=Edison Biography|url=https://www.nps.gov/edis/learn/historyculture/edison-biography.htm|website=National Park Service|access-date=May 28, 2017}}</ref><ref name="biography.com">[https://www.biography.com/news/thomas-edison-train-accident-young-boy-saved-telegraph The Near-Death Experience That Set Thomas Edison on the Road to Fame], Barbara Maranzani, March 5, 2020</ref>

اډیسون په ۱۲ کلنۍ کې د اورېدو له ستونزې سره مخامخ شو د کوڼ والي لامل یې په ماشومتوب کې سره تبه او د غوږ د منځنۍ برخې تکراري عفونت بلل شوی، چې درملنه یې نه وه شوې. وروسته يې بیا د خپل کوڼ ‌والي د لامل په اړه تخیلي کیسې جوړې کړې. دا چې یو غوږ یې په بشپړ ډول کوڼ و او بل غوږ یې په سختۍ اورېدل، ویل کېږي چې اډیسون به د سر په کوپړۍ کې د غږیزو څپو د جذب لپاره په لرګي خوله لګوله او غاښونو ته به یې فشار ورکاوه، چې په دې توګه یې موسیقۍ یا پیانو ته غوږ نیوه. کله چې اډیسون لوی شو، په دې باور شو چې کوڼ ‌والی د حواسو تیت کېدو د مخنیوي او پر کار د تمرکز لامل کېږي. اوسني تاریخ‌ پوهان او طبي متخصصین وايي چې:  کېدای شي، هغه به د کم پامۍ  او ډېر فعالیت ناروغي (ADHD) لرله.<ref>[https://www.pbs.org/newshour/health/the-medical-mystery-that-helped-make-thomas-edison-an-inventor The medical mystery that helped make Thomas Edison an inventor], PBS October 22, 2018</ref><ref>{{Cite web|url=https://www.theatlantic.com/magazine/archive/2019/11/edmund-morris-edison/598357/|title=Thomas Edison's Greatest Inventio|website=atlantic.com|date=October 13, 2019|access-date=October 17, 2019}}</ref><ref name="biography.com2">[https://www.biography.com/news/thomas-edison-train-accident-young-boy-saved-telegraph The Near-Death Experience That Set Thomas Edison on the Road to Fame], Barbara Maranzani, March 5, 2020</ref>

اډیسون د خپل کار په لومړیو کې « د علم او هنرد پرمختګ لپاره د کوپر نیون کالج» د کیمیا په یوه کورس کې نوم‌لیکنه وکړه، تر څو له چارلز بټچلور سره د نوي تلګراف پر یوه سیستم خپل کار لا ښه کړي. داسې ښکاري چې دا د لوړو زده‌کړو په یوه مؤسسه کې د کورس لپاره د اډیسون یوازنۍ نوم‌ لیکنه ده.<ref name="Thomas A. Edison: A Streak of Luck">{{cite book|last1=Conot|first1=Robert|title=Thomas A. Edison: A Streak of Luck|date=1979|publisher=Da Capo Press|location=New York}}</ref><ref name="faculty.cooper.edu">{{cite web|last1=Topper|first1=Robert Q.|title=Thomas Edison, Chemistry and Cooper Union|url=http://faculty.cooper.edu/topper/general/edison.html|access-date=March 5, 2021}}</ref><ref>[https://www.theodysseyonline.com/life-thomas-edison Thomas Edison Is An Innovative Icon, And Here's Why], Odyssey, March 26, 2018</ref>

== د کار لومړي وختونه ==
اډيسون له پورټ هورون څخه ډيټرویټ ته په تلونکو اور‌‌ګاډو کې د خوږو اوبو، ورځپاڼو او سابه په پلورلو سره خپل کار پیل کړ. تر ۱۳ کلنۍ پورې یې د اونۍ ۵۰ ډالره ګټه کوله، چې ډېری برخه یې د برېښنايي او کیمیاوي ازمایښتونو د وسایلو په اخیستو لګوله. دی هغه مهال د تلګراف اپرېټور شو، چې د جیمي مکینزي په نامه درې کلن هلک یې د رېل‌ګاډي له کتارسره له لګېدو وژغوره. د جیمي پلار «جي یو مکینزي» چې د تم‌ځای مامور و، ډېر خوشحاله و چې اډیسون یې د تلګراف د اپرېټور په توګه روزلی و. له پارټ هوران څخه لرې د اډیسون لومړۍ تلګرافي دنده، په ګرنډ ټرنک اورګاډي  کې د اوټاریو په سټراټفورډ جنکشن کې وه. دی یو وار د یوه نږدې ټکر له امله پړ هم وبلل شو. همدا راز، د دندې تر پرېښودو پورې یې، د اور‌ګاډي په اړه کیمیاوي ازمویښتونه او د څرنګوالي ارزونې  مطالعه کړې. <ref>{{cite web|url=https://www.theatlantic.com/magazine/archive/2019/11/edmund-morris-edison/598357/|title=Thomas Edison's Greatest Invention|author=Derek Thompson|year=2019|website=The Atlantic|access-date=October 17, 2019}}</ref><ref>Baldwin, p. 37</ref><ref>{{cite web|url=http://www.visitstratford.ca/uploads/railwayindustry.pdf|archive-url=https://web.archive.org/web/20170307123422/http://www.visitstratford.ca/uploads/railwayindustry.pdf|url-status=dead|archive-date=March 7, 2017|title=Stratford's Railway Industry|author=<!--Not stated-->|year=2010|website=Visit Stratford|publisher=Stratford Tourism|access-date=March 6, 2017}}</ref><ref name="Cite CAB|Edison, Thomas Alva">{{Cite CAB|wstitle=Edison, Thomas Alva}}</ref>

اډيسون پر سړک د ورځپاڼو د پلورلو انحصاري حق ترلاسه کړ، د څلورو مرستیالانو په مرسته یې (Grand Trunk Heral) ورځپاڼه ټایپ او چاپ کړه او له خپلو مقالو سره یې وپلورله. دا د اډيسون د کار پنځونې د اوږد مهال پیل و، ځکه چې د یوه سوداګر په توګه یې خپلې وړتیاوې وپېژندلې. په پای کې  د اډیسون کار پنځونې، د شاوخوا ۱۴ شرکتونو په جوړېدو کې بنسټیز اغېز درلود، چې له دې ډلې یو «جنرل الکتریک» شرکت دی، چې لا هم په نړۍ کې یو لوی عامه سهامي شرکت بلل کېږي.<ref>{{cite web|url=http://www.tradingmarkets.com/.site/news/Stock%20News/2266720/|title=GE emerges world's largest company: Forbes|publisher=Trading Markets.com|date=April 10, 2009|access-date=February 7, 2010|archive-url=https://web.archive.org/web/20090805125946/http://www.tradingmarkets.com/.site/news/Stock%20News/2266720|archive-date=August 5, 2009|url-status=dead}}</ref><ref>{{cite web|url=http://www.indianexpress.com/news/ge-emerges-worlds-largest-company-forbes/445093|title=GE emerges world's largest company: Forbes|work=The Indian Express|date=April 9, 2009|access-date=February 7, 2010|archive-url=https://web.archive.org/web/20100328045221/http://www.indianexpress.com/news/ge-emerges-worlds-largest-company-forbes/445093|archive-date=March 28, 2010|url-status=live}}</ref><ref name="Cite CAB|Edison, Thomas Alva2">{{Cite CAB|wstitle=Edison, Thomas Alva}}</ref>

اډیسون په ۱۸۶۶ ز کال کې د ۱۹ کلنۍ په عمر د کنتاکي لویزویل ته لاړ، هلته یې د ویسټرن یونین د کارکوونکي په توګه د اسوشیټډ پریس دفتر د خبر په برخه کې کار وکړ. اډیسون د شپې په شفټ کې د کار غوښتنه وکړه، دغه کار ده ته موکه ورکړه چې د خپلې خوښې دوو کارونو «لوستلو» او «ازمایښت» ته لا ډېر وخت ولري.   په راوروسته کې یې دا وروستۍ مشغولا یا ازمویښتونه د شته دندې په بیه تمام شول؛ ځکه په ۱۸۶۷ ز کال کې یې یوه شپه پر سرب‌لرونکې تېزابي بېټرۍ کار کاوه، چې د بېټرۍ سلفوریک اسید پر ځمکه ترې تویې شول، دغه تېزاب یې د چت له  دړو څخه لاندې د رئیس مېز ته لاړل. په سبا سهار یې اډیسون له دفتره ویوست.<ref>Baldwin, pp. 40–41</ref>

اډیسون د اختراع لومړنی حق د برېښنايي رایې د ریکارډر یا ثبتوونکي لپاره ترلاسه کړ، چې د ۱۸۶۹ ز کال د جون میاشتې په لومړۍ نېټه ورکړل شو. دا چې د دې دستګاه لپاره غوښتنه کمه وه، څه موده وروسته نیویارک ښار ته لاړ. په لومړنیو کلونو کې يې «د فرانکلین لیونارډ پوپ» په نامه یو تلګرافر او مخترع روزونکی و، هغه بېوزلو ځوانانو ته اجازه ورکړه چې، د نیوجرسي په الیزابت کې د هغه په کور کې واوسېږي او کار وکړي، په داسې حال کې چې اډیسون په Gold Indicator شرکت کې له ساموېل لاوز سره کار کاوه. پوپ او اډیسون د ۱۸۶۹ ز په اکتوبر کې خپل شرکت جوړ کړ، چې د برېښنا د انجنیرانو او مخترعانو په توګه یې کار کاوه. اډیسون په ۱۸۷۴ ز کال کې، د یوه داسې څوګوني تلګراف د سیستم پر پراختیا پیل وکړ، چې په یوه وخت یې دوه پیغامونه لېږدولای شول.<ref>[http://edison.rutgers.edu/vote.htm The Edison Papers], Rutgers University. Retrieved March 20, 2007.</ref><ref>[https://www.loc.gov/collections/edison-company-motion-pictures-and-sound-recordings/articles-and-essays/biography/life-of-thomas-alva-edison/ "Life of Thomas Alva Edison"], ''Inventing Entertainment: The Early Motion Pictures and Sound Recordings of the Edison Companies'', [[Library of Congress]].</ref>

== سرچينې او ياداښتونه ==
