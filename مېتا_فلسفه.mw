'''مېتا فلسفه''' (Metaphilosophy) چې کله نا کله د فلسفې فلسفه هم بلل کېږي، "د فلسفې د طبیعت پلټنه او څېړنه" ده. د مېتا فلسفې په موضوع کې د فلسفې موخې، د فلسفې حدود، او د هغې مېتودونه یا طریقې شاملې دي. له دې کبله، په داسې حال کې چې فلسفه په مشخص ډول د هستۍ د ماهیت او څرنګوالي، د شیانو د واقعیت، د پوهې د احتمال او شونتیا، د حقیقت د طبیعت او داسې نورو په اړه پلټنه کوي، خو مېتا فلسفه د طبیعت، اهدافو او د هغه فعالیت د طریقو او تګلارو په اړه چې له لارې یې دا ډول پلټنې رامنځته کېږي، د خپل ځان په اړه د تفکر (self-reflective) پلټنه ده. د دې پوښتنې له لارې چې فلسفه په خپله څه ده، څه ډول پوښتنې باید وکړي، دا پوښتنې څه ډول مطرح کولی او ځوابولی شي، او په دغه کار سره څه شی ترلاسه کولی شي. مېتا فلسفه ځینو پوهانو تر فلسفې مخکې او د فلسفې لپاره مقدماتي موضوع ګڼلې ده، په داسې حال کې چې ځینې نور یې بیا ذاتا د فلسفې یوه برخه بولي، یا هم خود به خود د فلسفې یوه برخه بلل کېږي، په داسې حال کې چې نور بیا د دغو نظرونو یو ترکیب غوره کوي.<ref name="Lazerowitz">{{cite journal|author=Lazerowitz, M.|year=1970|title=A note on "metaphilosophy"|journal=Metaphilosophy|volume=1|issue=1|page=91|doi=10.1111/j.1467-9973.1970.tb00792.x}} see also the [[Internet Encyclopedia of Philosophy]] article by Nicholas Joll: [http://www.iep.utm.edu/con-meta/#SH1b Contemporary Metaphilosophy]</ref><ref name="Joll">{{cite encyclopedia|encyclopedia=Internet Encyclopedia of Philosophy (IEP)|url=http://www.iep.utm.edu/con-meta/|title=Contemporary Metaphilosophy|author=Nicholas Joll|date=November 18, 2010}}</ref><ref name="Marsoobian">{{cite book|chapter=Metaphilosophy|title=American Philosophy: An Encyclopedia|chapter-url=https://books.google.com/books?id=KmUTkreTEQsC&pg=PA500|pages=500–501|quote=Its primary question is "''What is philosophy?''"|author=Armen T Marsoobian|editor1=John Lachs|editor2=Robert Talisse|isbn=978-0203492796|year=2004}}</ref><ref name="Griswold">See for example, {{cite book|title=Platonic Writings/Platonic Readings|author=[http://www.bu.edu/philo/people/faculty/full-time/charles-l-griswold/ Charles L. Griswold Jr.]|isbn=978-0271044811|publisher=Penn State Press|year=2010|url=https://books.google.com/books?id=ZCB33OPRE-AC&pg=PA146|pages=144–146}}</ref><ref name="Heidegger">{{cite book|author=Martin Heidegger|year=1956|title=Was Ist Das – die Philosophie?|url=https://books.google.com/books?id=6wclkEHlZyQC&pg=PA21|publisher=Rowman & Littlefield|page=21|isbn=978-0808403197|author-link=Martin Heidegger}}</ref><ref name="Williamson">{{cite book|author=Timothy Williamson|title=The Philosophy of Philosophy|publisher=John Wiley & Sons|year=2008|chapter=Preface|page=ix|quote=The philosophy of philosophy is automatically part of philosophy, just as the philosophy of anything else is...|isbn=978-0470695913|chapter-url=https://books.google.com/books?id=YN2KGBgKwOcC&pg=PR9}}</ref>

له مېتا فلسفې سره لېوالتیا د ۱۹۷۰ کال په جنورۍ کې د مېتا فلسفه په نوم مجلې د تاسیس لامل شوه.<ref name="Scope">The journal [http://onlinelibrary.wiley.com/journal/10.1111/%28ISSN%291467-9973/homepage/ProductInformation.html describes its scope] as: "Particular areas of interest include: the foundation, scope, function and direction of philosophy; justification of philosophical methods and arguments; the interrelations among schools or fields of philosophy (for example, the relation of logic to problems in ethics or epistemology); aspects of philosophical systems; presuppositions of philosophical schools; the relation of philosophy to other disciplines (for example, artificial intelligence, linguistics or literature); sociology of philosophy; the relevance of philosophy to social and political action; issues in the teaching of philosophy."</ref>

د فلسفې ډېری فرعي څانګې د 'مېتا فلسفې' خپلې خپلې څانګې لري، چې بېلګې یې مېتا-ښکلاپېژندنه (meta-aesthetics)، مېتا-پوهنپوهنه (meta-epistemology)، مېتا-اخلاقپوهنه (meta-ethics) او مېتا-مېتافزیک (metametaphysics) (مېتا هستي پوهنه - meta-ontology) دي.<ref name="Edwards">{{cite book|title=Formal Axiology and Its Critics|editor=Rem B. Edwards|chapter-url=https://books.google.com/books?id=4WoQhVQSNlwC&pg=PA21|page=21|author=Robert S Hartman|chapter=Axiology as a science|isbn=978-9051839104|publisher=Rodopi|year=1995}}</ref>

که څه هم په فلسفه کې د 'مېتا فلسفې' اصطلاح او د یوې ځانګړې حوزې په توګه مېتا فلسفې ته جوته پاملرنه په ۲۰مه پېړۍ کې راڅرګند شول، خو بیا هم داسې ښکاري چې دا موضوع خپله د فلسفې په څېر پخوانۍ ده، او لږ تر لږه د پخوانیو یونانیانو او دغه راز د لرغوني هند د نیایا (Nyaya) فلسفي مکتب په اثارو کې موندل کېدای شي.<ref>[http://www.iep.utm.edu/con-meta/#SH1a IEP]</ref>

== له فلسفې سره یې اړیکه ==
ځینې فیلسوفان مېتا فلسفه له فلسفې څخه یوه جلا، ترې پورته یا له فلسې هاخوا بېله موضوع ګڼي، په داسې حال کې چې نور بیا پر دغه نظر اعتراض لري. تیموتي ویلیامسون (Timothy Williamson) استدلال کوي چې د فلسفې فلسفه "خود به خود د فلسفې یوه برخه ده"، هماغسې چې د هر بل څیز فلسفه ده. نیکولاس بونین (Nicholas Bunnin) او جیوان یو (Jiyuan Yu) لیکي چې د دویمې درجې له مطالعې (second-order study) څخه د لومړۍ هغې جلا کولو خپل محبوبیت له لاسه ورکړی، ځکه فیلسوفان په سختۍ سره دا تمایز یا توپیر مراعاتوي. لکه څنګه چې له دغو متضادو نظرونو څرګندېږي، دا بحثونه لا هم شته دي چې ایا د فلسفې د ماهیت ارزونه د 'دویمې درجې فلسفه' ده او که یوازې 'ساده فلسفه' ده.<ref name="Bunnin">{{cite book|author1=Nicholas Bunnin|author2=Jiyuan Yu|name-list-style=amp|chapter=Metaphilosophy|title=The Blackwell Dictionary of Western Philosophy|publisher=Wiley-Blackwell|year=2009|pages=426–427|isbn=978-1405191128|chapter-url=https://books.google.com/books?id=0HyNPwAACAAJ}}</ref><ref name="Williamson2">{{cite book|author=Timothy Williamson|title=The Philosophy of Philosophy|publisher=John Wiley & Sons|year=2008|chapter=Preface|page=ix|quote=The philosophy of philosophy is automatically part of philosophy, just as the philosophy of anything else is...|isbn=978-0470695913|chapter-url=https://books.google.com/books?id=YN2KGBgKwOcC&pg=PR9}}</ref><ref name="Heidegger2">{{cite book|author=Martin Heidegger|year=1956|title=Was Ist Das – die Philosophie?|url=https://books.google.com/books?id=6wclkEHlZyQC&pg=PA21|publisher=Rowman & Littlefield|page=21|isbn=978-0808403197|author-link=Martin Heidegger}}</ref><ref name="Griswold2">See for example, {{cite book|title=Platonic Writings/Platonic Readings|author=[http://www.bu.edu/philo/people/faculty/full-time/charles-l-griswold/ Charles L. Griswold Jr.]|isbn=978-0271044811|publisher=Penn State Press|year=2010|url=https://books.google.com/books?id=ZCB33OPRE-AC&pg=PA146|pages=144–146}}</ref>

ګڼو فیلسوفانو بیا د مېتا فلسفې د ارزښت په تړاو شکونه هم څرګند کړي. د دوی له ډلې یو هم ګیلبرټ رایل (Gilbert Ryle) دی چې وایي: "د مېتودونو او تګلارو په اړه په پوښتنو کې بوختیا موږ خپله د مېتودونو له تعقیبولو څخه منحرفوي. د یوې قاعدې په توګه، که موږ د خپلو پښو په اړه ډېر فکر وکړو، زموږ منډې وهل بدتره کېږي، ښه کېږي نه. نو راځئ ... د دې هرڅه په اړه خبرې ونه کړو، بلکې صرف ترسره یې کړو."<ref name="Overgaard">{{cite book|title=An introduction to metaphilosophy|chapter=Introduction: What good is metaphilosophy?|page=[https://archive.org/details/introduction_over_xxxx_000_10716446/page/6 6]|author1=Søren Overgaard|author2=Paul Gilbert|author3=Stephen Burwood|year=2013|publisher=Cambridge University Press|isbn=978-0521193412|chapter-url=https://books.google.com/books?id=Zr6sOHSa1aoC&pg=PA6|url=https://archive.org/details/introduction_over_xxxx_000_10716446/page/6}}</ref><ref name="Ryle">{{cite book|title=Collected Essays 1929-1968: Collected Papers Volume 2|author=Gilbert Ryle|page=331|chapter=Chapter 23: Ordinary language|isbn=978-0415485494|year=2009|publisher=Routledge|edition=Reprint of Hutchinson 1971|chapter-url=https://books.google.com/books?id=k1G1NAAACAAJ|author-link=Gilbert Ryle}} Quoted by {{cite book|title=An introduction to metaphilosophy|chapter=Introduction: What good is metaphilosophy?|page=[https://archive.org/details/introduction_over_xxxx_000_10716446/page/6 6]|author1=Søren Overgaard|author2=Paul Gilbert|author3=Stephen Burwood|year=2013|publisher=Cambridge University Press|isbn=978-0521193412|chapter-url=https://books.google.com/books?id=Zr6sOHSa1aoC&pg=PA6|url=https://archive.org/details/introduction_over_xxxx_000_10716446/page/6}}</ref>

== اصطلاحات ==
د مېتا فلسفه او د فلسفې فلسفه نومونه بېلابېلې معناوې لري، چې ځینې وختونه د مترادفو او ځینې وختونه د بېلو نومونو یا کلمو په سترګه ورته کتل کېږي.

موریس لازیروویټز ادعا کوي چې د 'مېتا فلسفې' اصطلاح یې په شاوخوا ۱۹۴۰م کال کې اختراع کړې او په ۱۹۴۲م کال کې یې په لیکنو کې کارولې ده. د لازیروویټز په وینا، مېتا فلسفه "د فلسفې د ماهیت په اړه څېړنه او پلټنه ده". پخوانۍ کارونې یې له فرانسوي څخه په ژباړو کې موندل شوې دي. دا اصطلاح له یوناني کلمو مېتا ''meta'' μετά ("وروسته"، "هاخوا"، "ورسره") او فلسفه ''philosophía'' φιλοσοφία ("له عقل او حکمت سره مینه") څخه اخیستل شوې ده.<ref>e.g. [[Georges Clemenceau|Clemenceau G.]], ''In the evening of my thought'' (''Au soir de la pensée'', Paris: Plon, 1927), Houghton Mifflin company, 1929, Vol. 2, p. 498: "this teratological product of metaphilosophy"; [[Etienne Gilson|Gilson E.]], ''Christianity and philosophy'', Pub. for the Institute of Mediaeval Studies by Sheed & Ward, 1939, p. 88</ref>

د 'مېتا فلسفې' اصطلاح د پاول موزر له لوري د 'دویمې درجې' په مفهوم یا د فلسفې په پرتله لا ډېر بنسټیز کار په معنا کارول شوې، په هغه طریقه چې د چارلس ګریسولډ لخوا وړاندیز شوې:<ref name="Moser">{{cite book|author=Paul K. Moser|chapter=Metaphilosophy|editor=Robert Audi|title=The Cambridge Dictionary of Philosophy|publisher=Paw Prints 2008-06-26|year=2008|edition=Paperback reprint of 2nd|chapter-url=https://books.google.com/books?id=0bVXPwAACAAJ|isbn=978-1439503508|pages=561–562}}</ref><ref name="Griswold3">See for example, {{cite book|title=Platonic Writings/Platonic Readings|author=[http://www.bu.edu/philo/people/faculty/full-time/charles-l-griswold/ Charles L. Griswold Jr.]|isbn=978-0271044811|publisher=Penn State Press|year=2010|url=https://books.google.com/books?id=ZCB33OPRE-AC&pg=PA146|pages=144–146}}</ref><blockquote>"د فلسفې او مېتا فلسفې ترمنځ تمایز او توپیر د ریاضياتو او مېتا-ریاضیاتو ترمنځ پېژندل شوي توپیر سره ورته‌والی لري."</blockquote>– پاول ک. موزر، مېتا فلسفه، مخ. ۵۶۲

دا ډول کارول یې د لوډویګ ویټګینسټین (Ludwig Wittgenstein) له لوري بې معنا وبلل شول او د مېتا-ژبې او مېتا-فلسفې ترمنځ یې ورته‌والی رد کړ. په دې تړاو مارټین هیډیګر (Martin Heidegger) وایي:<ref name="Heidegger4">{{cite book|author=Martin Heidegger|year=1956|title=Was Ist Das – die Philosophie?|url=https://books.google.com/books?id=6wclkEHlZyQC&pg=PA21|publisher=Rowman & Littlefield|page=21|isbn=978-0808403197|author-link=Martin Heidegger}}</ref><blockquote>«کله چې موږ وپوښتو چې "فلسفه څه ده؟" نو موږ د فلسفې په اړه خبرې کوو، په دغه ډول پوښتنه کولو سره موږ په ښکاره ډول پورته او بالاخره له فلسفې څخه بهر دریځ نیسو، مګر په حقیقت کې زموږ د پوښتنې موخه فلسفې ته ننوتل، مکث او ځنډ پکې کول، او خپل ځان د هغې طریقې ته برابرول، یعني "فلسفه" کول دي. له دې کبله زموږ د بحث مسیر باید نه یوازې روښانه لوری ولري، بلکې دا لوری باید په ورته وخت کې موږ ته دا هم تضمین کړي چې موږ په فلسفه کې دننه یو، نه له هغې څخه بهر او یا یې شاوخوا.»

– مارټین هیډیګر، دا څه دي – فلسفه ده؟ مخ ۲۱</blockquote>

== لیکنې ==
لوډویګ ویتګینسټین د فلسفي معماوو او فلسفي پوهاوي په اړه لیکل کړي دي. نوموړي هغو فلسفي تېروتنو ته اشاره کړې، چې د فلسفي څېړنې د څرنګوالي په اړه د ګډوډۍ او مغشوشتیا له کبله رامنځته شوې دي. ویتګینسټین په خپل کتاب ''فلسفي څېړنې'' کې لیکي چې مېتا-فلسفه د فلسفې د مېتا-تیوري په معنا نشته ده.<ref>One might think: if philosophy speaks of the use of the word "philosophy" there must be a second-order philosophy. But it is not so; it is, rather, like the case of orthography, which deals with the word "orthography" among others without then being second order. [[Ludwig Wittgenstein]] ''Philosophical Investigations'' Blackwell Oxford 1963 para 121.</ref>

چارلي ډانبر بروډ (C. D. Broad) بیا په خپل کتاب علمي تفکیر (''Scientific Thought'') کې چې په ۱۹۲۳م کال خپور شوی، "د فلسفې موضوع او له ځانګړو علومو سره یې اړیکې" تر عنوان لاندې مقاله کې، تنقیدي فلسفه له تفکري هغې څخه بېله کړې ده. کرټ دوکاس، په فلسفه کې د یوه علم په توګه، د فلسفې د ماهیت یا طبیعت په هکله ګڼ نظرونه څېړلي دي، او پایله یې دا ده چې فلسفه یوه جلا موضوع لري: د تخمین نظریه (appraisals). د دوکاس نظر یو له هغو لومړنیو نظرونو څخه دی چې "مېتا فلسفه" بلل شوی شوی.<ref>Dommeyer F., (1961), A Critical Examination of C. J. Ducasse's Metaphilosophy, ''Philosophy and Phenomenological Research'', Vol. 21, (Jun., 1961), No. 4 pp. 439-455</ref>

هنري لوفېور په خپل کتاب ''مېتا فلسفه'' (۱۹۶۵) کې له یوه مارکسیستي نظره د "هستي پېژندنې د پرېکون یا ontological break" په ګټه د ټولنیزې تنقیدي تیورۍ لپاره د یوه اړین میتودولوژیکي چلند په توګه استدلال کړی (په داسې حال کې چې د لويي التوسر "ایپیسټیمولوژیکي پرېکون" یې د ذاتي مارکسیزم له مخې نقد کړی، کوم چې د مارکسیستي جوړښت‌پالنې د مکتب لپاره د یوه بنسټیز تیوریکي بنسټ استازیتوب کوي).

پاول موزر لیکي چې په معمول میتودولوژیکي بحث کې د هغو شرایطو مشخصېدل شامل دي چې له مخې یې یوه ادعا فلسفي بلل کېدای شي. نوموړی مېتا-اخلاق‌پوهنه، یعني د اخلاقو مطالعه، د مېتا فلسفې یوه بڼه ګڼي، او همدارنګه یې مېتا-ایپیسټیمولوژي یا هستي پېژندنه، یعني د ایپیسټیمولوژي مطالعه هم ګڼي.<ref name="Moser2">{{cite book|author=Paul K. Moser|chapter=Metaphilosophy|editor=Robert Audi|title=The Cambridge Dictionary of Philosophy|publisher=Paw Prints 2008-06-26|year=2008|edition=Paperback reprint of 2nd|chapter-url=https://books.google.com/books?id=0bVXPwAACAAJ|isbn=978-1439503508|pages=561–562}}</ref> 

== موضوعات ==
د فلسفې ډېری فرعي څانګې د 'مېتا فلسفې' خپله څانګه لري. که څه هم، د 'مېتا فلسفې' دننه ځینې موضوعات د فلسفې بېلابېلې فرعي څانګې هم رانغاړي، ترڅو یې د ټولو فرعي څانګو لپاره اهمیت لرونکي بنسټونه په پام کې ونیسي. ځینې ​​دا موضوعات په لاندې ډول دي.<ref name="Edwards2">{{cite book|title=Formal Axiology and Its Critics|editor=Rem B. Edwards|chapter-url=https://books.google.com/books?id=4WoQhVQSNlwC&pg=PA21|page=21|author=Robert S Hartman|chapter=Axiology as a science|isbn=978-9051839104|publisher=Rodopi|year=1995}}</ref>

* معرفت یا پېژندنه
* سیستماتیکتوب
* میتودولوژي
* تاریخي‌والی یا تاریخ‌پالنه
* ځان ته رجوع او پر ځان پلي کول
* دروني حضور او عدم حضور
* اختلاف او تنوع
* د عملي‌والي لومړيتوب
* د فلسفې ښه او بد
* فلسفه او تخصص
* د فلسفې پای
* د فلسفې مړینه
* د فلسفې ضد
* فلسفه او ادعا
* فلسفه او تفسیر
* فلسفه او ډول یا طرز
* فلسفه د ادبیاتو په توګه
* ادبیات د فلسفې په توګه
* فلسفي ښکلا
* فلسفه د علم په توګه
* فلسفه او اړوند ډګرونه او فعالیتونه
* فلسفه او استدلال
* فلسفه او عقل یا حکمت
* فلسفه او مېتا فلسفه
* فلسفه او ولس 
* فلسفه او 'ابتدايي' ژوند
* فلسفه او فیلسوفان
* فلسفه او تدریس یا پیداګوژي<ref>[https://legacy.earlham.edu/~peters/courses/meta/topics.htm legacy.earlham.edu]</ref>

=== موخې ===
ځینې فیلسوفان (د بېلګې په توګه اګزیستېنشلیستان یا هستي‌پالونکي، پراګماتیسټان) فکر کوي چې فلسفه په نهایت کې یوه عملي څانګه چې باید له موږ سره د معنا لرونکي ژوند په کولو کې مرسته وکړي او موږ ته وښيي چې موږ څوک یو، څه ډول له خپلې شاوخوا نړۍ سره اړیکه لرو او څه باید وکړو. ځینې نور (لکه تحلیلي فیلسوفان) بیا فلسفې ته د یوې تخنیکي، رسمي او په بشپړ ډول نظري څانګې په سترګه ګوري، چې "د خپل ځان په خاطر د پوهې بې‌طرفانه څارنې" په څېر موخې لري. د فلسفې په نورو وړاندیزي اهدافو کې د هر هغه څه اصلي دلیل کشفول چې فلسفه یې څېړنه کوي، د عادي او علمي باورونو ماهیت او اهمیت روښانه کول، او د ساینس او ​​دین لخوا ورکړل شوې پوهې او بصیرت را یوځای کول او ترې وړاندې تېرېدل شامل دي. نورو پوهانو بیا دا هم ویلي چې فلسفه یوه پېچلې څانګه ده ځکه له ۴ تر ۶ پورې مختلف اړخونه لري.<ref name="pdp">''Penguin Dictionary of Philosophy'' (2005)</ref><ref>''[[Collins English Dictionary]]''</ref><ref name="mp">''Mastering Philosophy'' by Anthony Harrison-Barbet (1990){{page needed|date=March 2013}}</ref><ref>Adler, Mortimer (1993), ''The Four Dimensions of Philosophy: Metaphysical-Moral-Objective-Categorical''</ref><ref>{{cite journal|author=Vidal, Clément|title=Metaphilosophical Criteria for Worldview Comparison|journal=Metaphilosophy|year=2012|volume=43|issue=3|pages=306–347|url=http://homepages.vub.ac.be/%7Eclvidal/writings/Vidal-Metaphilosophical-Criteria.pdf|doi=10.1111/j.1467-9973.2012.01749.x|citeseerx=10.1.1.508.631}}</ref>

== سرچینې ==
