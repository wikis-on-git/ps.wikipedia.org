{{Infobox astronaut
|image =Muhammed Ahmed Faris.jpg
|othername     =Muhammed Ahmed Faris
|type          =څېړونکی ستورمزلی، انټرکوزموس
|nationality   =[[سوریه|سوریه]]
|status        =کورناستی (متقاعد)
|birth_date    ={{Birth date and age|1951|5|26|df=y}}
|birth_place   =[[حلب]]، [[جمهوری سوریه (۱۹۳۰–۱۹۵۸)|سوریه]]
|date_death    =
|death_place   =
|occupation    =[[الوتګر (پیلوټ)]]
|rank          =[[ډګروال]]، [[د سوریې هوايي ځواکونه]]<ref>{{cite web|url= http://www.arabnews.com/syria’s-first-astronaut-defects-turkey-report-0|title=Syria’s first astronaut defects to Turkey: report|publisher=[[ArabNews]]|accessdate=August 5, 2012}}</ref>
|selection     =[[List of astronauts by selection#1985|1985 Intercosmos Group]]
|time          =7d 23h 04m
|mission       =[[Mir EP-1]] ([[سویوز ټي‌ايم-۳]] / [[سویوز ټي‌ايم-۲]])
|insignia      =[[دوتنه:Soyuz-tm3.svg|30px]]
|awards        ={{Hero of the Soviet Union}} {{Order of Lenin}}
}}

محمد احمد فارس (انګلیسي: Muhammed Ahmed Faris) یو پوځي هواباز دی چې د ۱۹۵۱ د می پر ۲۶مه د سوریې په حلب ښار کې زېږېدلی دی. محمد فارس لومړنی سوري او د شهزاده سلطان بن سلمان بن عبد العزیز ال سعود وروسته دوهم مسلمان او عرب دی چې تشیال ته تللی دی. نوموړی د سوريې په هوایي ځواکونو کې الوتګر (پیلوټ) وو او د ډګروال رتبه یې لرله. کله چې د ۱۹۸۵ د سپټمبر پر ۳۰مه د انټرکوزموس تشیال‌الوتنې پروګرام (Intercosmos Spaceflight Program) لپاره غوره شو، نو په بېړۍ‌چلونې کې یې تخصص بشپړ کړ.

محمد فارس د څېړونکي ستورمزلي (Research Cosmonaut) په توګه د ۱۹۸۷ په جولايي کې د انټرکوزموس تشیال‌الوتنې پروګرام له لارې په سویوز ټي‌ايم-۳ کې میر تشیال تمځای (Mir Space Station) ته ولاړ. په تشیال کې يې ۷ ورځې، ۲۳ ساعته او ۵ دقیقې تېر کړل او په سویوز ټي‌ایم-۲ کې بېرته ځمکې ته را ستون شو. محمد فارس ته د ۱۹۸۷ د جولايي پر ۳۰مه د شوروي اتحاد اتلولي ورکول شوه. نوموړي ته د لېنن نښان (Order of Lenin) مډال هم ورکول شو.

محمد فارس تر تشیال‌الوتنې وروسته بېرته د سوریې هوايي ځواکونو ته راغی او په حلب ښار کې اوسېدی. واده یې کړی او درې بچیان لري. د کورنیو جګړو پر مهال، هغه د ۲۰۱۲ د اګسټ پر ۴مه د بشار الاسد له حکومته بېل او له وسله‌والو مخالفینو سره یو ځای شو. د ۲۰۱۲ د سپټمبر پر ۱۳مه یې له الآن ټلویزیون (Al Aan TV) سره یوه ځانګړې مرکه لرله او د سوریې کورنۍ جګړې په اړه یې پر بېلابېلو موضوعاتو هر اړخیزې خبرې وکړې.

محمد فارس د دیموکراتیک بدلون لپاره د سوریې د ملي همغږۍ کمېټې (Syrian National Coordination Committee for Democratic Change) غړی دی چې د بشار الاسد د حکومت او تاوتریخوالي ضد ګوند دی. د ۲۰۱۶ په مارچ کې، نوموړي په ترکیه کې د سوري کډوال په توګه د مرکې پر مهال د سوریې د روانو کورنیو جګړو په هکله وویل چې "زه اروپا ته وایم چې که هغوی کډوال نه غواړي، نو زموږ سره دې مرسته وکړي چې له دې رژیمه ځان خلاص کړو،" بیا یې زیاته کړه "زه د روسیې په لاسوهنې ډېر خپه یم چې د بشار الاسد غوندې دیکتاتور تر څنګ ولاړه ده، او د خپلو الوتکو له لارې یې د سوري خلکو وژنه پیل کړې ده".

==نور ولولئ==
* [[د ستورمزلو لړليک]]
* [[د مسلمانو ستورمزلو لړليک]]

[[Category:ستورمزلي]]
[[Category:مسلمان ستورمزلي]]
[[Category:افغان ستورمزلي]]
[[Category:ایراني ستورمزلي]]
[[Category:اسیايي ستورمزلي]]
