سيد رحمن وګړپال يو افغان شاعر دی چې په پښتو ژبه شعرونه ليکي.


== مخينه ==
د پښتو ژبې شاعر سيد رحمن وګړپال حبيب پر ١٣٣٩ (د بلې سرچينې له مخې پر ۱۳۳۷) لمريز کال په [[كابل ولايت]] كې زېږېدلى دى. وروسته له تر هغه چې له حبيبې لېسې څخه فارغ شو د روښان د ښوونكو روزنې په عالي مؤسسه كې شامل شو. تر فراغت وروسته د رحمن مېنې په ښوونځي كې د ښوونكي په توگه په دنده وگومارل شو. كله چې په [[هېواد]] كې وضعه د امن له پولې څخه اوړي دى هم رسمي دنده پرېږدي او خپلې پلرنۍ دندې ته چې سوداګري ده مخ اړوي چې له هماغه وخته تر دې دمه په همدې دنده بوخت دى . سيد رحمان وګړپال څه کم او زيات ۸ کاله په [[ماسکو|مسكو]] كې د نورو کډوالو افغانانو په څېر د مساپرۍ ژوند وکړ . نوموړی دلته هم د سوداګرۍ پر چارو بوخت وو، خو د دې ترځنگ يې د ادب په ډگر، به تېره بيا د شعر او شاعارۍ په ډگر کې هم د هنر د ښکلا اس ځغلولی او په بېلابېلو مشاعرو کې يې گډون کړی دی . وگړپال د ۲۰۰۷ ز کاله راوروسته بېرته هېواد ته ستون شو او د گران [[افغانستان]] په [[جلال آباد]] کې ژوند کوي . 

== چاپ شوي نښيرونه يې ==
#هيلې لا غوټۍ دي (شعري ټولگه)، د ۱۳۷۷ لمريز کال [[پېښور]] چاپ .  


== ناچاپه نښيرونه يې ==



== د شعر يوه بېلګه ==
<center>
=== خيال===
{{شعر}}
{{ب|ما چې په ځان واخيست تهمتونه ستا|څه كه راكوي څوك پېغورونه ستا}}
{{ب|څنګه دې پېغور په ځان وانخلمه|شونډې دې غوټۍ سترګې جامونه ستا}}
{{ب|مه ږده په زړګي مې د ملهم  پټۍ|پرېږده چې په كې وي پرهرونه ستا}}
{{ب|دومره خيال يې ساته ما خو دركړلو|ډېر په كې پراته دي ارمانونه ستا}}
{{ب|شك راته پېدا شي يارانه كې دې|كله چې راياد كړمه لوظونه ستا}}
{{ب|دې دنيا كې دغه را په برخه شو|خيال كې جوړومه تصويرونه ستا}}
{{د شعر پای}}
<center/>


==سرچينې==
#هيلې لا غوټۍ دي، د ۱۳۷۷ لمريز کال پېښور چاپ . 
#http://www.samsoor.com/shaer.php?s_id=66

[[وېشنيزه: پښتانه شاعران]]
