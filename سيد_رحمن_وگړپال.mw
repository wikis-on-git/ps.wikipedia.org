'''سيد رحمن وگړپال''' (۱۳۳۷ لمريز لېږدي [[کال]]، د [[ننگرهار ولايت]]، د [[سره رود ولسوالي]]) د [[افغانستان]] يو [[پښتو ژبه|پښتو ژبی]] [[شاعر]] او [[ليکوال]] دی.


== مخينه ==
حاجي سيد رحمان وگړپال حبيب د حاجي حبيب الرحمان زوی، پر ۱۳۳۷ ل ل کال د ننگرهار ولايت، د سره رود ولسالۍ په خيراباد کلي كې زېږېدلى دى. منڅنۍ زده کړې يې د کابل په حبيبيه لېسه کې ترسره کړې او دغه لېسه يې پر ۱۳۵۴ ل ل کال پای ته رسولې ده. پر ۱۳۵۶ ل ل کال د مسلکي لوړو زده کړو لپاره د [[پير روښان]] په [[ښوونتون]] (د ښوونکو د روزنې عالي موسسه) کې شامل او پر ۱۳۵۸ ل ل کال يې پای ته رسولی دی. د ښوونتون تر پای ته رسولو وروسته پر ۱۳۵۹ ل ل کال د رحمان مېنې په لېسه كې د ښوونكي په توگه په دنده وگومارل شو. دادنده يې تر ۱۳۶۳ ل ل کال ترسره کړه. وگړپال په لېسه کې د دندې پر مهال په زرگونو زده کوونکي وروزل او [[ټولنه|ټولنې]] ته يې وړاندې کړل. نوموړي د یو لړ ناخوالو له کبله د ښوونکي دنده پر هماغه ۱۳۶۳ ل ل کال پرې ښووه.  

کله چې په [[هېواد]] كې اکر (وضعه) ډېر ترېنگلی کېږي، سيد رحمان وگړپال خپلې پلرنۍ دندې ته، چې [[سوداگري]] ده، مخ اړوي چې له هماغه وخته تر دې دمه په همدې دنده بوخت دى. په هېواد کې د اويايمو لمريزو لېږدي کلونو د سختو جگړو او نامنۍ له لامله وگړپال لکه د گڼ شمېر نورو افغانانو په څېر له هېواده بهر کډوالۍ ته اړوت او روسيې ته ولاړ. نوموړی څه کم او زيات ۸ کاله په [[ماسکو|مسكو]] كې د نورو کډوالو افغانانو په څېر د مساپرۍ ژوند وکړ. هغه هلته هم د سوداگرۍ پر چارو بوخت وو، خو د دې ترڅنگ پر ادب، په تېره پر شعر او شاعرۍ هم بوخت وو او په بېلابېلو مشاعرو کې يې گډون کړی دی. وگړپال له ۲۰۰۷ ز کاله راوروسته هېواد ته ستون او د گران [[افغانستان]] په [[جلال آباد]] کې مېشت شو. 

==مدني اکر== 
شاعر او ليکوال سید رحمان وگړپال پر ۱۳۶۲ ل ل کال واده کړی،اوسمهال ۷ اولادونه لري؛ د زامنو نومونه یې مړوند وگړپال، تسل وگړپال او اباسين وگړپال دي.  
  
== چاپ شوي نښيرونه يې ==
۱- هيلې لا غوټۍ دي (شعري ټولگه)، د ۱۳۷۷ لمريز کال [[پېښور]] چاپ. 

۲- جل وهلي گلونه.  


== ناچاپه نښيرونه يې ==

۱- د پگړ‎‎ۍ ول.  

۲- که ته نه وی (منثور اثر).  

  

== د شعر يوه بېلگه == 


ما چې په ځان واخيست تهمتونه ستا- څه كه راكوي څوك پېغورونه ستا  

څنگه دې پېغور په ځان وانخلمه - شونډې دې غوټۍ سترگې جامونه ستا 

مه ږده په زړگي مې د ملهم پټۍ - پرېږده چې په كې وي پرهرونه ستا  

دومره خيال يې ساته ما خو دركړلو - ډېر په كې پراته دي ارمانونه ستا  

شك راته پېدا شي يارانه كې دې - كله چې راياد كړمه لوظونه ستا  

دې دنيا كې دغه را په برخه شو - خيال كې جوړومه تصويرونه ستا  






==سرچينې== 

۱- د سيد رحمان وگړپال دغه [[ژوندليک]] هغه پخپله د برېښنايي پوهنغونډ (ويکيپېډيا) کاروونکي ته سپارلی دی.  



[[وېشنيزه: پښتانه شاعران]]
[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
