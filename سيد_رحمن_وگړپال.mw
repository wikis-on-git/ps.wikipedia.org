'''سيد رحمن وگړپال''' (۱۳۳۷ لمريز لېږدي [[کال]]، د [[ننگرهار ولايت]]، د [[سره رود ولسوالي]]) د [[افغانستان]] يو [[پښتو ژبه|پښتو ژبی]] [[شاعر]] او [[ليکوال]] دی.


== مخينه ==
حاجي سيد رحمان وگړپال حبيب د حاجي حبيب الرحمان زوی، پر ۱۳۳۷ ل ل کال د ننگرهار ولايت، د سره رود ولسالۍ په خيراباد کلي كې زېږېدلى دى. منڅنۍ زده کړې يې د کابل په حبيبيه لېسه کې ترسره کړې دي. مسلکي او لوړې زده کړې يې د [[پير روښان]] په [[ښوونتون]] (د ښوونکو د روزنې عالي موسسه) کې ترسره کړې دي. د ښوونتون تر پای ته رسولو وروسته د رحمان مېنې په لېسه كې د ښوونكي په توگه په دنده وگومارل شو. كله چې په [[هېواد]] كې اکر (وضعه) د امن له پولې څخه اوړي هغه هم رسمي دنده پرېږدي او خپلې پلرنۍ دندې ته چې [[سوداگري]] ده، مخ اړوي چې له هماغه وخته تر دې دمه په همدې دنده بوخت دى. سيد رحمان وگړپال څه کم او زيات ۸ کاله په [[ماسکو|مسكو]] كې د نورو کډوالو افغانانو په څېر د مساپرۍ ژوند وکړ . نوموړی دلته هم د سوداگرۍ پر چارو بوخت وو، خو د دې ترځنگ يې د ادب په ډگر، به تېره بيا د شعر او شاعارۍ په ډگر کې هم د هنر د ښکلا اس ځغلولی او په بېلابېلو مشاعرو کې يې گډون کړی دی . وگړپال د ۲۰۰۷ ز کاله راوروسته بېرته هېواد ته ستون شو او د گران [[افغانستان]] په [[جلال آباد]] کې ژوند کوي . 

== چاپ شوي نښيرونه يې ==
#هيلې لا غوټۍ دي (شعري ټولگه)، د ۱۳۷۷ لمريز کال [[پېښور]] چاپ .  


== ناچاپه نښيرونه يې ==



== د شعر يوه بېلگه ==
<center>
=== خيال===
{{شعر}}
{{ب|ما چې په ځان واخيست تهمتونه ستا|څه كه راكوي څوك پېغورونه ستا}}
{{ب|څنگه دې پېغور په ځان وانخلمه|شونډې دې غوټۍ سترگې جامونه ستا}}
{{ب|مه ږده په زړگي مې د ملهم  پټۍ|پرېږده چې په كې وي پرهرونه ستا}}
{{ب|دومره خيال يې ساته ما خو دركړلو|ډېر په كې پراته دي ارمانونه ستا}}
{{ب|شك راته پېدا شي يارانه كې دې|كله چې راياد كړمه لوظونه ستا}}
{{ب|دې دنيا كې دغه را په برخه شو|خيال كې جوړومه تصويرونه ستا}}
{{د شعر پای}}
<center/>


==سرچينې==

[[وېشنيزه: پښتانه شاعران]]
