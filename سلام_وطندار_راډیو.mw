'''سلام وطندار راډیو''' سلام وطندار د هېواد له خپلواکو راډيوګانو څخه يوه ده، چې سيمه ييزو راډيوګانو ته دخپرونو د توليد په موخه په ٢٠٠٣ زېږديز کال د [[انټرنیوز موسیسه|انټرنيوز]] نړيوالې موسسې له خوا تاسيس شوه . دا راډيو د ٥٩ سيمه ييزو راډيوګانو په درلودو سره دهېواد په ٣٤ ولايتونو کې خپرونې لري، چې د اورېدونکو شمېره يې نږدې ١٧ ميليونه ده. ددې راډيو خپرونې له دوو چينلونو ياني يوه پښتو او دري ګډ چينل او بل يواځې [[پښتو]] چينل له لارې خپرېږي. ددې راډيو خپرونې په کابل کې په ٩٨،٩ اف ام ‎، په ولايتونو کې دسيمه ييزو راډيوګانو او ددې ترڅنګ په سټلايټ او سلام وطندار سايټ کې هم په ژوندۍ بنه خپرېږي. دهغه تړون له مخې، چې د سلام وطندار شبکې او په ولايتونو کې په شبکه کې د شاملو راډيوګانو ترمنځ شوى دا راډيوګانې به په خپلو طلايي وختونو ياني( د شپې له اوو تر اته نيمو او دسهار له شپږو تر اوه نيمو) د درېيو ساعتونو لپاره د سلام وطندار خپرونې خپروي.
