{{Infobox astronaut
| name          = یلېنا سېرووا
| image         = Elena Serova food tasting - crop.jpg
| image_size    = 180px
| type          = ستورمزلې
| nationality   = [[روسیه|روسۍ]]
| birth_date    = {{Birth date and age|1976|04|22}}<ref>[http://www.spacefacts.de/bios/cosmonauts/english/serova_yelena.htm www.spacefacts.de. Retrieved 16 February 2013]</ref> 
| birth_place   = [[اوسورییسک|وزدويژینکا]],  [[پرېمورسکي کرای]], [[روسیه، شوروي]], [[شوروي اتحاد]]<ref>[http://www.spacefacts.de/bios/cosmonauts/english/serova_yelena.htm www.spacefacts.de. Retrieved 16 February 2013]</ref>
| occupation    = اینجینیر
| selection     = [[List of astronauts by selection#2006|ار‌کې‌کې‌اي ډله ۲۰۰۶]] <ref>[http://www.spacefacts.de/bios/cosmonauts/english/serova_yelena.htm www.spacefacts.de. Retrieved 16 February 2013]</ref>
| space_time    = ۱۶۷ ورځې، ۵ ساعته، ۴۴ دقیقې
| missions      = [[سویوز ټي‌ایم‌اې-۱۴ایم]] ([[۴۱م لېږد|۴۱]]/[[۴۲م لېږد|۴۲]])
| insignia      = [[File:Soyuz-TMA-14M-Mission-Patch.png|40px]] [[File:ISS Expedition 41 Patch.png|40px]] [[File:ISS Expedition 42 Patch.png|40px]]
| awards        = 
}}
'''يلېنا اولېګوفنا سېرووا''' (انګلیسي: Yelena Olegovna Serova، روسي: Елена Олеговна Серова) یوه روسۍ ستورمزلې ده چې د ۱۹۷۶ د اپرېل پر ۲۲مه د روسیې د اوسورییسک  ښار په یوه کلي کې زېږېدلې ده. یلېنا په ۲۰۰۶ کې د ستورمزلې په توګه وټاکل شوه او په ۲۰۱۱ کې [[۴۱م لېږد]]  ته نومانده شوه. یلېنا سېرووا لومړنۍ روسۍ ستورمزلې ده چې د ۲۰۱۴ د سپټمبر پر ۲۶مه یې له [[نړېوال تشيال تمځای|نړیوال تشیال تمځای]]  څخه لیدنه وکړه او د ۲۰۱۵ د مارچ پر ۱۱مه بېرته ځمکې ته را ستنه شوه. 

==شخصي ژوند==
یلېنا د [[اوسورییسک]] ښار د [[وزدویژینکا]]  په نامه کلي کې زېږېدلې ده او تر ۱۹۸۸ پورې په همدې کلي کې وه. د هغې پلار، چې له پوځ سره یې کار کاوه، المان ته تبدیل شو او یلېنا هم ور سره ولاړه. څه موده وروسته، یلېنا بېرته مسکو ته راغله او په [[مسکو هوايي‌چلند انسټیټیوټ]]  کې یې له خپل راتلونکي خاوند مارک سره وپېژندل.

یلېنا د روسي ستورمزلي مارک سېرو  مېرمن ده او یوه لور لري. مارک په ۲۰۰۳ کې د RKKE-13 ماموریت لپاره ټاکل شوی وو خو تر الوتنې مخکې کورناستی (تقاعد) شو. یلېنا یوه له هغو پنځو ستورمزلو څخه وه چې په سوچي  کې یې د ۲۰۱۴ کال د اولمپیک د ژمنیو لوبو د پرانیستنې پر مهال د روسیې بیرغ اوچت کړی وو.

==زده‌کړې==
د ۲۰۰۱ په مارچ کې، یلېنا د مسکو هوايي‌چلند انسټیټیوټ  له هواتشیال پوهنځي څخه د انجنیرۍ په برخه کې؛ او په ۲۰۰۳ کې له Moscow State Academy of Instrument Engineering and Information څخه د ستورمزلې په توګه خپلې زده‌کړې بشپړې کړې دي.

==کاري تجربه==
مخکې له دې چې د ستورمزلې پر دندې وګمارل شي، یلېنا په میشن کنټرول سنټر  او ار‌ایس‌سي انرګیا  کې د دوهمې ټولۍ د انجنيرې په توګه کار کاوه.

==د ستورمزلې دنده==
[[File:Elena Serova works with the Kaskad cell cultivation experiment.jpg|thumb|Serova works with test samples from the Kaskad cell cultivation experiment in the MRM2.]]
د ۲۰۰۶ په اکټوبر کې، یلېنا ۳۰ کلنه وه چې په ار‌کې‌کې‌اي-۱۴  ډلې کې د ازمېښتي ستورمزلې په توګه وټاکل شوه. هغې خپل روزنیز پروګرام په سټار سیټي  کې بشپړ کړ او په لومړیو کې یې د الوتنې چلوونکې  دنده ترسره کوله. یلېنا څلورمه روسۍ ښځينه ستورمزلې ده چې تشیال ته تللې ده. له هغې څخه مخکې، درې روسۍ ستورمزلې لکه [[والنتینا تیریشکوفا]]  په ۱۹۶۳ کې، [[سوېتلانا ساویتسکایا]]  په ۱۹۸۲ او ۱۹۸۴ کې او [[یلېنا کونداکوفا]]  په ۱۹۹۴ او ۱۹۹۷ کلونو کې د پخواني شوروي او روسیې له خوا تشیال ته تللي دي.

==۴۲/۴۱م لېږد ==
د ۲۰۱۱ په وروستیو کې، د روسي فضايي ادارې  مشر ولادیمیر پوپوفکین اعلان وکړ چې یلېنا سېرووا به نړیوال تشیال تمځایته ولاړه شي او هلته به د شپږو میاشتو په تېرولو سره بېلابېل بیوفزیکي  او طبي ازموینې ترسره کړي. د ۲۰۱۴ د سپټمبر پر ۲۵مه، یلېنا په سویوز ټي‌ایم‌اې-۱۴ایم تشیال‌بېړۍ کې د ۴۲/۴۱م لېږد  لپاره د الوتنې چلوونکې په توګه تشیال ته ولاړه.

د دې الوتنې قومندان [[الکساندر ساموکوتیایوف]] ، یلېنا سېرووا او د ناسا ستورمزلی [[بېري ویلمور]]  د [[بایکانور الوتځای]]  له ۱/۵ سایټ څخه پر ۸:۲۵ (ن.هـ.م.) بجو والوتل. نهه (۹) دقیقې وروسته، سویوز ټي‌ایم‌اې-۱۴ایم  تشیال‌بېړۍ د ځمکې چورلېځ (مدار) ته د ننوتلو په نیت د توغندي له درېیم پړاو څخه بېله شوه.

څو شېبې وروسته، تشیال‌بېړۍ د کورس  نامه خپل د بېړۍ‌چلونې انتنونه پرانیستل. خو د ځینو تخنيکي ستونزو له امله، د تشیال‌بېړۍ له دوو لمریزو هیندارو څخه یوازې یوه یې په بریالیتوب سره پرانیستل شوه. له دې ستونزې سره سره، تشیال‌بېړۍ بیا هم د ځمکې شاوخوا تر څلور واره څرخېدا (شپږ ساعتونو) وروسته د ۲۰۱۴ د سپټمبر پر ۲۶مه پر ۱:۱۲ (ن.هـ.م.) بجو له نړیوال تشیال تمځای سره ونښتل. د ځینو اړینو بیاکتنو  وروسته، د پویسک رغبېلګې ور پر ۵:۶ (ن.هـ.م.) بجو پرانیستل شو او درې سره ستورمزلي نړیوال تشیال تمځای ته ننوتل. د ۲۰۱۵ د مارچ پر ۱۱مه، درې سره ستورمزلي کابو ۱۶۷ ورځې وروسته بېرته ځمکې ته په بریالیتوب سره را ستانه شول.

==نور ولولئ==
* [[د ستورمزلو لړليک]]

==باندنۍ تړنې==
{{commons category|Yelena Serova|یلېنا سېرووا}}
* [http://www.jsc.nasa.gov/Bios/htmlbios/serova.html NASA profile]
* [http://www.federalspace.ru/154/1/ Elena Serova's on-orbit updates] via [[Russian Federal Space Agency]]
* [http://www.youtube.com/watch?v=Ehvimfl-UfI NASA Interview with Yelena Serova (7 Feb 2014)]

==سرچينې==
{{سرچينې}}
* انګریزی ویکیپيډیا «[[w:Yelena Serova|Yelena Serova]]»
{{DEFAULTSORT:Serova, Yelena}}
[[وېشنيزه: کې زیږېلي کسان]]
[[وېشنيزه:ژوندي خلک]]
[[وېشنيزه:اوسورییسک کې زیږېدلي خلک]]
[[وېشنيزه:ښځینه ستورمزلې]]
[[وېشنيزه:روسې کاسمانفت]]
[[وېشنيزه:ستورمزلې]]
[[وېشنيزه:ستورمزلې]]
[[وېشنيزه:ستورمزلې]]
