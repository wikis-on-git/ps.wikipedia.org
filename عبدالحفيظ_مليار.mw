
'''عبدالحفيظ مليار''' ([[زوکړه]] د ۱۹۵۵ زېږدي [[کال]] د [[مارچ]] ۲۱، د [[لغمان ولايت]] (د ۱۳۳۴ لمريز کال د [[وری (مياشت)|وري]] لومړۍ)) د [[افغانستان]] يو [[پښتو ژبه|پښتو ژبی]] [[شاعر]] دی.  
  
==مخينه== 

عبدالحفيظ مليار د ۱۹۵۵ زېږدي کال د مارچ مياشتي پر ۲۱ نېټه د لغمان ولايت مرکز د عمرزيو په شکور اباد کلي کې د ارواښاد ميرزا عبدالرزاق خان ساپي (چې د وخت ميرزا او شاعر هم وو) په روڼ اندې کورنۍ کې سترگې دې [[نړۍ]] ته پرانستي دي. هېره دي نه وي، پر دغه ورځ چې تنکی ماشوم عبدالحفيظ وزېږېد، د خدای بښلي ميرزا عبدالرزاق خان ساپي په کورنۍ کې دوې خوښۍ سوې، يوه د ماشوم زېږېدل او بله د ۱۳۳۴ ل کال لومړۍ ورځ يا نوروز. 

مليار صاحب خو ځکه ژبغړاندي او خوش خلقه شاعر او ليکوال دی چې د نوروز پر ورځ نړۍ ته راغلی او خپلې درنې کورنۍ ته یې خوښي وربخښلې ده. 
 
له ۱۹۶۲م. کال څخه تر ۱۹۷۱ م. کال پورې يې د لغمان د مهتر لمک په منځني ښوونځي کې زده کړې وکړلې او بيا له ۱۹۷۱ م. کال څخه تر ۱۹۷۵ م. کال پورې یې  دلغمان د روښان په عالي لېسه کې زده کړي وکړې او په ياد کال ( ۱۳۵۴ل  ) کې د ذکر شوې لېسې له دولسم ټولګي څخه فارغ شو . په ۱۳۵۵ ل.ل. کال کې د ننګرهار ولايت د ښوونکو د روزنې په عالي مؤسسې کې شامل او په ۱۳۵۷ ل. کال کې ورڅخه فارغ التحصيل شو .
له فراغت څخه وروسته د کابل د سعدالدين « انصاري » د متوسطې د سرښوونکي په صفت په دندې وګومارل شو . ورپسې د لغمان ولايت د مخابراتو د مدير په توګه دنده  وروسپارل شوه . په ۱۳۵۸ ل..کال کې د مکلفيت د دورې د تېرولو لپاره د هېواد وسله وال پوځ ته د سرتېري په صفت لاړ . دترخيص تر لاسه کړ. او په ۱۹۸۰ م. کال کې د کورنيو چارو په وزارت کې د پوليسو په داخل خدمت کورس کې شامل شو او ورپسې په همهغه پوهنځی د جزوتام دافسر په توگه  تعديل د رتبه  اود کورنيو چارو دوزارت د افسر په توگه یې دنده پيل کړه  .
دهغه وخت دکورنيو چاروپه وزارت کي یې لاندي دندي ترسره کړې دي :
۱ ـ د کورنيو چارو د وزارت د تشريفاتو په قطعه کې د بلوک قوماندان وم .
۲ـ د کورنيو چارو د وزارت ، د روغتيايي چارو په رياست کې د ټولي قوماندان وم .
۳ـ د مزارشريف په ښار کې د اول سمت د مامور مرستيال وم ؟
۴ـ د مزارشريف د ښار د رهايشي ساحې قوماندان وم .
۵ـ د شمال په اوپراتيفي زون کې د څارندوی په معاونيت کې د استقامتونو آمر وم .
۶ـ په کابل کې ، په مکررويانونو کې ؛ د کورنيو چارو وزارت اړوند د ( ۲۰۴) محافظې قطعې د پېژند آمر وم .
په ۲۰۰۰م. کال کې دځينو ستونځوله امله په اروپا کې د اطريش ( استريا ) هېواد ته د کډوال په توګه  مهاجر سو اوله هغه وخت نه تراوسه پوري په همدې هيوادکي دخپلي کورنۍ سره ژوند کوي .
 ښاغلی عبدالحفيظ « مليار»  وايي له وړوکتوبه مي له : شعر ، شاعرۍ ، هُنر او ادب سره مينه لرل . 
تر اوسه پورې يې د وې شعری مټولگې چاپ سویدی :
۱ـ د اوښکو سېلاب ،
۲ ـ د مليار نغمې  
اودرېيمه شعري ټولګه  يې ده د عبدالحفيظ « مليار»؛« د ګلبڼ ګلونه » په نوم  ده چي چاپ ته پرلاري ده .
ديادسولو وړ یې بولم چې ددې  هڅاند اووتلی شاعر يو شمېر شعرونه د هېواد ( ۲۵ ) تنو ځوانو او نومياليو سندرغاړو لخوا سندريز  اود موسيقۍ سره يو ځای کړي اودسندري په شکل تراورېدونکو رسېدلی دي . ددغو سندرغاړو هغه سندري چي دښاغلی مليارصاحب شعرونه یې پکښي ويلي ويډيوکليپونه په يو ټوب کي هم پيداکيېداي شي .
زموږ دهيواد داتکړه اوپېژندل سوی شاعر ښاغلی « مليار» صاحب   ډيرو درنو ادبپالو لخوا ستايل سوی دي .دده په ويان دې ادبپالو ماته  مينه  راکړې په  خپلو خوږ و اوازونو کې ېې زما اشعاردکلمه کړي دي .
همدا ډول دا شاعر په نقدي ډالۍ اوهمدا ډول دمشرانو جرګې رئيس ښاغلي مسلميار صاحب لخوا دمشرانو دجرګې  په تقدیرنامې هم  نازول سوی دی .
له ښاغلی عبدالحفيظ « مليار»  سره اکثره ټلويزونونواو راډيوګانو و رسره ادبي مرکې هم شویدي اوپه اروپاکې زياتو ادبي ټولنوپه ښکلوتقديرنامو نازول شوي دی.
په اطريش کې د تل په څېرپخپل ادبي او فرهنګي فعاليت کي نه ستړي کېدونکي هڅي کوي .نوی شعرونه ليکئ اودهيواد حالات په خپلو ښکلو شعرونوکي دشعر په ژبه تل تر خپل ولس اودشعر ترمينوالو پوري راوی .
ښاغلی عبدالحفيظ « مليار»  شخصي ژووند کې متحل دي   ۶ زامن ، ۳ لورګانې او نام خدا ((۱۳)) لمسيان لري .
ښاغلی عبدالحفيظ « مليار»  دشعر نومونې :  
۱/  مرګيه !
مرګيه دومره صبر وکړه ،چې جانان ووينم 
لکه دګل په شان ښايسته افغانستان ووينم
زه به ګلان ورته په لار  کې په ځولۍ وشيندم
کاش ،چې دسولې مې په ژوند کې  دا کاروان ووينم 
چې په اخلاص او مينه غېږه  سره ورکړي واړه
سره پخلا  مرور ورونه افغانان  ووينم 
نور دټوپک پر ځاى تعليم او دقلم دور وي 
له علمه ډک دتمدن  ښايسته جهان ووينم 
حفيظ مليار به يې دحسن شاعري وکړمه
د خوښۍ اوښکې تړمې ،تړمې په ګريوان ووينم
………………………..
۲/  ژوند  او مرګ !
ژوند دمرګ په لور سفر دى 
هر عاقل په دى خبر دى 
عمر باد غوندې چليږي 
عمر لمر د مازيګر  دى
يو عجيبه  شانته حال دى 
کله غم  کله اختر دى 
يو کفن سره  به درومو 
په  تابوت کې مو بستر دى 
نفرت  پرېږده  مينه وکړه 
مينه شعر غوندې  هنر دى 
چې ټپې او غزل وايي
دمليار  دزړګي سر دى 
عمر لنډ دى اى  ملياره
ترې غافل  خدايږو  بشر دى
................................
۳/  خو، سوله  دې واى !
زړه شړۍ دې واى، خو ،سوله دې واى 
خړه  کږدي دې واى،خو ،سوله دې واى 
سابه،سوکړل،شوملې ،دپيازو غوټه
وچه ډوډۍ  دې واى،خو، سوله دې واى
څراغ او برق که نه واى ،مرګ دې نه واى 
سپينه سپوږمۍ دې واى ،خو ،سوله دې واى
په وچو شونډو مو موسکا خورې واى 
زړې څپلۍ  دې واى ،خو ،سوله دې واى 
د اروپا ژوندون به څه کړي[ مليار]
ګودر،شپېلۍ دې واى ،خو سوله دې واى
............................
۴/ قطعه 
سولې که راځې همدا دې ورځې دي 
تېر که مې ځواني شي بيا دې ځه کوم 
نه چې په حفيظ مليار  بار خاورې شي 
لاړ چې ارماني شي ،بيا دې څه کوم
ما دمليارصاحب په شعرونوکښي ډېرڅه پيدااوترې زده کړی .هغه دانسانيت او افغان دوستی لوړه روحيه دشعر په انځوريزه بڼه  ترخپل لوستونکي پوري رسوي .
زه زموږ دهيواد دې علمي او ادبی شخصيت اوهڅاند مشهور او انسانيت ته ژمن  شاعر ته چې هرشعر ئي زموږ دهيواد ټولنيز ،سياسي اوفرهنگی ژووند اوځانگړېتوگه داوسنيو ناخوالی انځورسوی،دژوند په ټولوچاروکي دلازياتو برياو، خوښيواوروغتياسره مل دومره اوږ د ژوند ورته غواړم کوم چې مليارصاحب یې خپله ځانته غواړي .
