
'''عبدالحفيظ مليار''' ([[زوکړه]] د ۱۹۵۵ زېږدي [[کال]] د [[مارچ]] ۲۱، د [[لغمان ولايت]] (د ۱۳۳۴ لمريز کال د [[وری (مياشت)|وري]] لومړۍ)) د [[افغانستان]] يو [[پښتو ژبه|پښتو ژبی]] [[شاعر]] دی.  
  
==مخينه== 

عبدالحفيظ مليار د ۱۹۵۵ زېږدي کال د مارچ مياشتي پر ۲۱ نېټه د لغمان ولايت مرکز د عمرزيو په شکور اباد کلي کې د ارواښاد ميرزا عبدالرزاق خان ساپي (چې د وخت ميرزا او شاعر هم وو) په روڼ اندې کورنۍ کې سترگې دې [[نړۍ]] ته پرانستي دي. هېره دي نه وي، پر دغه ورځ چې تنکی ماشوم عبدالحفيظ وزېږېد، د خدای بښلي ميرزا عبدالرزاق خان ساپي په کورنۍ کې دوې خوښۍ شوې، يوه د ماشوم زېږېدل او بله د ۱۳۳۴ ل کال لومړۍ ورځ يا نوروز. 

مليار صاحب خو ځکه ژبغړاندی او خوش خلقه شاعر او ليکوال دی چې د نوروز پر ورځ نړۍ ته راغلی او خپلې درنې کورنۍ ته یې خوښي وربخښلې ده. 
 
له ۱۹۶۲ ز کاله تر ۱۹۷۱ ز کال پورې يې د لغمان د مهتر لمک په منځني ښوونځي کې زده کړې وکړې او بيا له ۱۹۷۱ ز کاله تر ۱۹۷۵ ز کال پورې یې د لغمان د [[پير روښان]] په عالي لېسه کې زده کړې وکړې او پر ۱۳۵۴ لمريز کال يې ددغې لېسې دولسم ټولگی پای ته ورساوه. پر ۱۳۵۵ لمريز لېږدي کال يې د [[ننگرهار ولايت]] په [[ښوونتون]] (د ښوونکو د روزنې) په لوړه مؤسسه کې شامل او پر ۱۳۵۷ ل کال کې يې پای ته ورساوه. 

تر دې وروسته د کابل د سعدالدين انصاري د منځني ښوونځي د سرښوونکي په توگه پر دنده وگومارل شو. ورپسې د لغمان ولايت د مخابراتو د مدير په توگه دنده وروسپارل شوه. پر ۱۳۵۸ ل کال د پوځي خدمت د مکلفيت د دورې د تېرولو لپاره د [[هېواد]] وسله وال پوځ ته د سرتېري په توگه جلب شو. د ترخيص له تر لاسه کولو وورسته پر ۱۳۵۹ ل (۱۹۸۰) زېږدي کال په کورنيو چارو وزارت کې د څاندویو په داخل خدمت کورس کې شامل شو او ورپسې په همهغه پوهنځي د جزوتام د افسر په توگه د پوړۍ (رتبې) تعديل شو او د کورنيو چارو وزارت د افسر په توگه یې دنده پيل کړه. د هغه وخت د کورنيو چارو په وزارت کي یې لاندې دندې ترسره کړې دي: 

۱ ـ د کورنيو چارو د وزارت د تشريفاتو په قطعه کې د بلوک بولندوی (قوماندان). 

۲ـ د کورنيو چارو وزارت د روغتيايي چارو په رياست کې د ټولي بولندوی. 

۳ـ د [[مزارشريف]] په [[ښار]] کې د اول سمت د مامور مرستيال. 

۴ـ د مزارشريف د ښار د رهايشي ساحې بولندوی. 

۵ـ د شمال په اوپراتيفي زون کې د څارندوی په معاونيت کې د استقامتونو آمر وم .
۶ـ په کابل کې ، په مکررويانونو کې ؛ د کورنيو چارو وزارت اړوند د ( ۲۰۴) محافظې قطعې د پېژند آمر وم .
په ۲۰۰۰م. کال کې دځينو ستونځوله امله په اروپا کې د اطريش ( استريا ) هېواد ته د کډوال په توګه  مهاجر سو اوله هغه وخت نه تراوسه پوري په همدې هيوادکي دخپلي کورنۍ سره ژوند کوي .
 ښاغلی عبدالحفيظ « مليار»  وايي له وړوکتوبه مي له : شعر ، شاعرۍ ، هُنر او ادب سره مينه لرل . 
تر اوسه پورې يې د وې شعری مټولگې چاپ سویدی :
۱ـ د اوښکو سېلاب ،
۲ ـ د مليار نغمې  
اودرېيمه شعري ټولګه  يې ده د عبدالحفيظ « مليار»؛« د ګلبڼ ګلونه » په نوم  ده چي چاپ ته پرلاري ده .
ديادسولو وړ یې بولم چې ددې  هڅاند اووتلی شاعر يو شمېر شعرونه د هېواد ( ۲۵ ) تنو ځوانو او نومياليو سندرغاړو لخوا سندريز  اود موسيقۍ سره يو ځای کړي اودسندري په شکل تراورېدونکو رسېدلی دي . ددغو سندرغاړو هغه سندري چي دښاغلی مليارصاحب شعرونه یې پکښي ويلي ويډيوکليپونه په يو ټوب کي هم پيداکيېداي شي .
زموږ دهيواد داتکړه اوپېژندل سوی شاعر ښاغلی « مليار» صاحب   ډيرو درنو ادبپالو لخوا ستايل سوی دي .دده په ويان دې ادبپالو ماته  مينه  راکړې په  خپلو خوږ و اوازونو کې ېې زما اشعاردکلمه کړي دي .
همدا ډول دا شاعر په نقدي ډالۍ اوهمدا ډول دمشرانو جرګې رئيس ښاغلي مسلميار صاحب لخوا دمشرانو دجرګې  په تقدیرنامې هم  نازول سوی دی .
له ښاغلی عبدالحفيظ « مليار»  سره اکثره ټلويزونونواو راډيوګانو و رسره ادبي مرکې هم شویدي اوپه اروپاکې زياتو ادبي ټولنوپه ښکلوتقديرنامو نازول شوي دی.
په اطريش کې د تل په څېرپخپل ادبي او فرهنګي فعاليت کي نه ستړي کېدونکي هڅي کوي .نوی شعرونه ليکئ اودهيواد حالات په خپلو ښکلو شعرونوکي دشعر په ژبه تل تر خپل ولس اودشعر ترمينوالو پوري راوی. 

==مدني اکر== 

ښاغلی عبدالحفيظ مليار شخصي [[ژوند]] کې متحل دی، ۶ زامن، ۳ لوڼې او ۱۳ لمسيان لري. 

==د شعر بېلگې يې== 

ښاغلی عبدالحفيظ « مليار»  دشعر نومونې :  
۱/  مرګيه !
مرګيه دومره صبر وکړه ،چې جانان ووينم 
لکه دګل په شان ښايسته افغانستان ووينم
زه به ګلان ورته په لار  کې په ځولۍ وشيندم
کاش ،چې دسولې مې په ژوند کې  دا کاروان ووينم 
چې په اخلاص او مينه غېږه  سره ورکړي واړه
سره پخلا  مرور ورونه افغانان  ووينم 
نور دټوپک پر ځاى تعليم او دقلم دور وي 
له علمه ډک دتمدن  ښايسته جهان ووينم 
حفيظ مليار به يې دحسن شاعري وکړمه
د خوښۍ اوښکې تړمې ،تړمې په ګريوان ووينم
………………………..
۲/  ژوند  او مرګ !
ژوند دمرګ په لور سفر دى 
هر عاقل په دى خبر دى 
عمر باد غوندې چليږي 
عمر لمر د مازيګر  دى
يو عجيبه  شانته حال دى 
کله غم  کله اختر دى 
يو کفن سره  به درومو 
په  تابوت کې مو بستر دى 
نفرت  پرېږده  مينه وکړه 
مينه شعر غوندې  هنر دى 
چې ټپې او غزل وايي
دمليار  دزړګي سر دى 
عمر لنډ دى اى  ملياره
ترې غافل  خدايږو  بشر دى
................................
۳/  خو، سوله  دې واى !
زړه شړۍ دې واى، خو ،سوله دې واى 
خړه  کږدي دې واى،خو ،سوله دې واى 
سابه،سوکړل،شوملې ،دپيازو غوټه
وچه ډوډۍ  دې واى،خو، سوله دې واى
څراغ او برق که نه واى ،مرګ دې نه واى 
سپينه سپوږمۍ دې واى ،خو ،سوله دې واى
په وچو شونډو مو موسکا خورې واى 
زړې څپلۍ  دې واى ،خو ،سوله دې واى 
د اروپا ژوندون به څه کړي[ مليار]
ګودر،شپېلۍ دې واى ،خو سوله دې واى
............................
۴/ قطعه 
سولې که راځې همدا دې ورځې دي 
تېر که مې ځواني شي بيا دې ځه کوم 
نه چې په حفيظ مليار  بار خاورې شي 
لاړ چې ارماني شي ،بيا دې څه کوم
ما دمليارصاحب په شعرونوکښي ډېرڅه پيدااوترې زده کړی .هغه دانسانيت او افغان دوستی لوړه روحيه دشعر په انځوريزه بڼه  ترخپل لوستونکي پوري رسوي .
زه زموږ دهيواد دې علمي او ادبی شخصيت اوهڅاند مشهور او انسانيت ته ژمن  شاعر ته چې هرشعر ئي زموږ دهيواد ټولنيز ،سياسي اوفرهنگی ژووند اوځانگړېتوگه داوسنيو ناخوالی انځورسوی،دژوند په ټولوچاروکي دلازياتو برياو، خوښيواوروغتياسره مل دومره اوږ د ژوند ورته غواړم کوم چې مليارصاحب یې خپله ځانته غواړي .

==چاپ شوي نښيرونه يې== 

==اخځليک==
