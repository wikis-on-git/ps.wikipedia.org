په ١٩٩٩ کال کې د هند يوه مسافر وړونکې الوتکه ('''د هند ایرلاین ۸۱۴ الوتکه''') چې له ډيلي څخه د نيپال کتمندو پر لور روانه وه او ١٨٠ سپرلۍ پکښې وې اورپکو وتښتوله.

الوتکه اول په امرتسر، هند بيا په لاهور پاکستان او په آخر کې د افغانستان په [[د کندهار نړيوال هوايي ډګر|کندهار نړیوال هوايي ډګر]] کې کښته شوه، کندهار په هغه وخت کې د طالبانو د واکمنۍ اصلي مرکز و.

د الوتکې تښتونکو د خپلو نيول شويو کسانو د خوشي کولو لپاره له هندي چارواکو سره هغه وخت خبرې پيل کړې.

هند د سپرليو په بدل کې درې کشميري نيول شوي اورپکي خوشي کړل خو د الوتکې پنځه تښتول شوي وسله وال کسان ونه نيول شول.

د ١٩٩٩ کال د دسمبر په ٢٤ نېټه اى سي ٨١٤ سپرلۍ وړونکې الوتکه تښتول شوې وه د سپرليو د خوشې کولو لپاره د هغه وخت د هند د بهرنيو چارو وزير اړ شو چې کندهار ته ورشي.

هند د طالبانو حکومت په رسميت نه پېژاندۀ او پر هغوى يې شک کاوۀ چې د پاکستان ملاتړ ورسره دى او الوتکې تښتونکو ته هم خوندي لاره ورکوي. <ref>{{cite web | url=https://www.bbc.com/pashto/world/2012/09/120914_ss-india-ic-814-hijack-case-arlines?
| title=کندهار ته د تښتول شوې الوتکې تښتونکى ونيول شو| author=بي بي سي پښتو | date= 14 سپتمبر 2012| publisher= | via=}}</ref> 
==نور ولولئ==
==سرچینې==
