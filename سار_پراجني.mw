دا مېرمن د ويدا د عصر(2000 _ 1000 ق م) شاعره ده چې خواږه اشعار يې ويل _ د دې مېرمني شعر د ريګويدا په لسم كتاب او 189 سرود كي ليدل سوى دى. دلته يې نمونه ترجمه كوو: 

1.	دا نرغويى (لمر) ټكيالى او چرګي راغلى او د مور مخ ته په شرق (سپېدو) كي ولاړ دى او د خپل پلار اسمان خوا ته پر مخ ځي.

2.	كم وخت چې سا باسي او ننه باسي د ځليدونكو كرو په اوږدو كي خو ځيږي. دا نرغويي د آسمان له يوه سره تر بل سره ځلېږي.

3.	هغه مرغه (لمر) ته سرود وركړى سوى دى چې ګهيځ د سپېدو چاودلو په وخت پر دېرشو مملكتو حكومت وكړي.
