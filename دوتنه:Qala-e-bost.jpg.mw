دا د بست قلا تر څنګ د اوښانو يو انځور دی. د بست قلا څلی د افغانستان په سوېلي ولايت هلمند کې دی. دا څلی د ۱۱مې پېړۍ کې جوړ شوی او د دغه څلي انځور په ۱۰۰ افغانيو هم کښل شوی. دا يو ډېر لرغونی او تاريخي څلی دی او دا سيمه پخوا د بست د ښار په نامه ياده شوې چې وروسته يې نوم لشکرګاه شو. په دغې سيمې باندې د غوريانو، چنګېز خان او د ګوډ تېمر د پوځونو يرغلونو دا سيمه ويجاړه کړې چې اوس يې يواځې همدا شاوخوا څو تاريخي نښې نښانې پاتې دي. دم مهال دا سيمه د هلمند ولايت پلازمېنه ده.
