#redirect [[پښتانه]]

= پښتانه : =
غلجي او دراني اخر يو ( سهاک ) دى دوه نه دي  :

د پښتنو په اړه ډيرې  او مختلفې نظريې شتون لري مګــر چې بل  او يا ځان دواړه  ورباندې ستړي  کړې نو دې ځاى ته دې رارسوي چې 

پښتون له اره يو او  سهاک دى،ايا دا څوک جلا کولى شي ؟

زه يې په ساک ، سوري او ساپي  کاکړ  کښې در ته څـو بيلګې وړاندې کوم   

خو تر دې  مخکې څو خبرو ته مــو پام را اړوم 

اول :

  د پښتون تړل په قيس پورې غلطه خبره ده ولې ؟

ځــواب 

ځکه قيس عبدالرشيد د اسلام د اوايلو دوخت خبره ده او پښتانه تر هغه مخکښې مــوجود و دا ثابته شوې خبره  ده څيړل نه غواړي 

دوهم : 

   سړبن، غرغښت اوبېټن د قيس عبدالرشيد زامن نه دي  چې وايې دا درى دقيس  اصلي زامن او کرلاڼ او غلجى وصلي دي  ولې ؟

ځواب :

ځکه داخبره يو تکرار دى چې په قيس کښې پورته ذکر شوه چې دقيس نه ډير مخکښې پښتنو لويې لويې امپراتورى لرلې چې ساکا ،ساپېست کوشان ،يفتل يې د بېلګې په ډول يادولى شــو چې دا ټولې يوه اريايٸ سلسله وه داچې تر قيس مخکښې و نو بيا د پښتون ويشل د قيس په دريو زامنو څنګه امکان لري ؟ هېڅ امکان نه لري 

خــو حقيقت دادى چې دا( سړبن غرغښت او بېټن )

دقيس زامن نه دي  بلکې د کرلاڼ او شنسب ( غرزي ،لودي سوري ) سکه وروڼه دي وصلي هېڅ نشته پکښې ټول ساک ،سهاک ،ساکا سلسله ده چې دا ساک عربو ضحاک کړى دى 

دريم :

که کوم پښتون  وايې چې پښــتون د قيس عبدالرشيد اولاده ده او قيس همدا درى زامن لرل نو بيا د ار يايٸ توب دعــوه مــو غلطه ده ولې ؟

ځـواب :

ځکـه قيس عبدالرشيد د بخت نصر د فشار او ظلم نه راغلى او نسلا سامي  اسراٸيلي دى وروسته  دمحمد صلى الله عليه وسلم په ديدار مشرف شــو مٶحد او مسلمان شو او د اسلام په راوړلو نسل نه بلکــې عقيده يې تغير شـوه نور نسلا هماغه سامي دى نه اريايې حال داچې پښتانه ثابت اريايان دي 

څلورم :

اوس نو که دا منو چې پښتانه اريايان دي نو قيسي پښتون هېڅ وجود نه لري بلکې ټول شنسبي يا ساکي دي ولې ؟

ځواب : ځکه قيس اريايې نه دى چې نيکه يې سامي وي اولاده به يې څنګه اريايې وي او پکهت تر لمر روښانه ارياٸې دى 

پنځم : که څوک په قيسي سلسله ټينګار کوي نو خير دى سر مه  ورسره خوږوى  زه  په دي سل په سلو کښې  باور لرم چې يو وخت به دخپل دې افسانوي نيکه نه انکار وکړي او ساکي سلسلې ته به را اوړي ولې ؟

ځواب :

يا به تر اريايٸتوب تير يږي يا تر قيس افسانوي نيکه  


رابه شــو دې ته چې پښتانه سربېره پردې چې ټول سهاک يا ساکا دي داسې نه بېلدونکي پيوندونه نور هم لري 

= سهاک :   ( ساک ، ساکزي ، دله زاک ) =

= سهاک چې عربو ضحاک کړى او په لرغوني تاريخ کښې ساکا بلل شوي سيستان هم ددوى له نوم اخيستل شوى او اصلا ساکستان دى د لوګر سجاوند سکاوند بلل شوى =
سکه ( راٸجه پيسه ) د سکې د نوم مبدأ هم د ساک له نامه سرچينه اخلي 

خير دنوم له څيړلو به تيرشو ،دا يو ډير پخوانى نوم دى چې اوس وخت پښتنو کښې په دې ډول دي 

= پاسني ساک  : =

= دا سهاک اوس هم پخپل اصلي او لرغوني نامه پاتې دي چې اوس هم ساک بلل کيږي او ډيرې څانګې لري لکه =
توتا خيل ـ اوريا خيل ،ابراهيم خيل مموزي ،عيدو خيل ، کندرخيل او نور  .....چې په پکتيا، پکتيکا ، خـوست ،کابل ،ميدان وردګو، غزني  ، ننګرهار او نورو ولايتونو کښې پراته دي چې د غلجيو ستره څانګه بلل کيږي 

کوزني ساک : دا ساک د خپل لرغوني نوم په لږ تغير سـره چې يوازې ( زي ) پسوند ورسره زيات شوى نور هماغه ساک دى ساکزي بلل کيږي چې ډيرې څانګې لري لکه شېخانزي ،ډاګيان ،کموزي ،اخوند خيل او نور ....دا ساک په کندهار ،هلمند ،ارزګان ،جنوبي پښتونخوا او نورو ځايونو کښې ميشت دي او د ابداليانو يا درانيو د پنجپاى شـجــرې ته داخل شــوي 

داخل شوي  ځکه وايم چې غلجي او دراني  دواړه يې د ځان بولي ، پنج پاى د کوم نيکه نوم نه دى بلکې پنج په فارسي پنځو ته وايې او پاى پښه يا څانګه دا پنځه څانګې سره يو ځاى دي نو شجره ليکونکو ددوى پلار پنجپاى ليکلى دا مــوضوع هغه وخت ډيره ښه روښانه شوه چې د ظاهرشاه په وخت کښې ابداليانو د بولدک ولسوالى څخه نورزى وکيل نه مانه ان خبره د فراه تر نورزيو ورسيده  سلطان محمد خان او نورو ټولو نورزيو په ښکاره وويل چې موږ د پنجپاى په نامه پنځه پښې د احمدشاه بابا پروخت د ابداليانو شجرې ته داخل کړل شوي يو مـوږ غلجي يو او نور د غزني زابل او نورو سيمو غلجي هم په نورزيو ودريدل بالاخره ظاهرشاه مجبور شو چې د بولدک له ولسوالى څخه دوه وکيلان ومني وګورى د روند مياخيل صيب د پښتنو قبيلو شجرې او مېنې کتاب . 

له بله پلوه زموږ نيکونو په  دومره لرغونو زمانو کښې پخپلو زامنو پنجپاى فاړسي نوم نه ايښــوده هغه هم بيا په  دومره  وړاندوينه چې ددې پنجپاى نيکه به بيا پنځه زامن پيداکيږي

خو داچې موږ پاس ادعا کوو چې ټول يو سهاک دى بيا مو دا خبرې چې د ابدالي نه غلجې ته داخل شوى که د غلجي نه ابدالي ته يا د کرلاڼي نه دې دوو نورو ته دابېځايه دي او خپله ادعا مــو ردوي ځکه د ټول پښتون د ساکتوب دعوه کوو  ...

= دله زاک : ( ډله ساک ،د ساکو ډله )  دا ساک د ډله ساک څخه دله زاک شوى چې ډير ځله س ( سين ) په ز يا ز په سين بدله شوې لکه زوري او سوري چې يو نوم دى =
مانا د ساکو ډله چې وروسته د وخت په تېريدو سره ډله ساک په دله زاک اوښتى د لرو پښتنو يوه لويه څانګه ده چې   

نوري خيل ،يعقوب خيل ،احمدخيل ،دتک زي ،عمرخيل يحى زي ،ذکريا خيل ،سموزي ،شمشير خاني ،نصرت خيل ،عنايت خيل ،امازي ،ياسين خيل ،مونډازي ،موتي زي ،حيدرزي ،مومازي ،حسين زي ،او داسې نور يې څانګې دي 

چې په تيرا ،خيبر پښتونخوا ،پېښور چارسده ،مـردان ،سوات  او نورو سيمو کښې پراته دي او د کرلاڼو يوه لويه څانګه بلل کيږي

وينو چې يو سهاک دپښتنو په غلجي ،ابدالي ،کرلاڼي ټولو پښتنو کښې شته  

= ســوري :# =

= سور ډير لرغونى نوم دى چې سوريان له غــوره سرچينه اخلي او د غور شاهانو به ځانونو ته سور ،سام  غــرشاه ( ملوک الجبال دغرونو شاهان )ويل د افغان ملي تاريخ ليکوال خو لا غرغښت نيکه ګرشاسب بولي او استاد احمد عليخان کوهزاد هم وايې ګرشاسب د پښتنو نيکه غرغښت دى =
غور غښت غوري غرزي ګر او غر ګرشا او غرشا دا ټول يو نوم دى همدا وجه ده چې د پښتون په تاريخ کښې غورغښتي له غــرزي نه جلا کيږي او يو بلل کيږې د افغان ملي تاريخ ليکوال ددې کتاب دوهم ټوک  په ٤١٦ مخ کښې ليکې ګرشاسب او ضحاک ( سهاک ) يو قوم دى او همدارنګه 

کروړ کرلاڼ د سخت کلک محکم په مانا پرته له شکه يو نوم دى په دې نوم  امير کروړ يو نامداره لوى سلطان تير شوى دى سوريان ان لا تر بين النهرين رسيدلي دي 

  اوس به راشو د سوري نوم ته چې څنګه پښتانه سره تړي 

سوري او لودي د غوري پښتنو يوه څانګه ده چې په سوونو کاله يې په هند او افغانستان کښې سلطنتونه درلودل شيرشاه سوري يې ډير مشهور او زړور سلطان تير شوى دى 

حبيبي صيب او ټول مٶرخين ليکي چې زوري او سوري يو نوم دى چې يو نوم دى راشه چې اوس  په کاکړانو کښې هم دانوم او قوم وګـورو 

زوري د تيمن يوه څانګه ده او تيمن کاکړ دي چې ان له هماغه د سوريانو او غوريانو  له وخته همدلته په غور کښې پراته دي تر اوسه په همغه خپل نامه زوري بلل کيږي 

= ساپيان :# =

= ساپيان د پښتنو يوه لويه څانګه ده او ډير لرغونى تاريخ لري چې ساپېست سلسله همدا ساپيان دى =
ساپيان له لويه سره په دوو څانګو 

= ودير =

= مسيد =

= باندې ويشل شوي د ختيځو سيمو ساپيان په کنړ ،ننګرهار ،لغمان کاپيسا پروان  او خيبر پښتونخوا او نورو سيمو کښې پراته دي  د پروان ولايت  د سيدخيلو ولسوالى ساپيان په دري ژبه خبرې کوي ، ساپيان د غلجيو د برهان څانګه ده د خپلواکى لمر څرک ليکوال  د شيرمحمد ګنډاپور دبديو يادونه کوي او وايې چې شينواري او ساپي يې له برهان  جلا ليکلي او همدارنګه ساپيان د غرغښتي پښتنو څانګه هم بلل شوې په هــر صورت ، ځانونه غلجي بولي =
د وزيرستان ساپيان : ددې ساپيانو د ودير څانګې  نوم يوازې په يوه ټکــي يا يوه حرف تغير شوى چې ودير په وذير يا وزير اوښتى نور همغه ودير دى او مسيد پخپل مخکيني نوم اوس هم مسيد يا مسعـود بلل کيږي دا ساپيان د کرلاڼو غټه څانګه بلل کيږي او په وزيرستان پکتيکا او ډيرو نورو سيمو کښې پراته دي 

ومو ليدل چې يو ساپى په غرغښي غلجي کرلاڼي ټولو کښې شته خو له اره ټول يو ساپى دى 

= کاکړ :# =
موسى خيل د کاکړو او اندړو يو موسى خيل دى داچې روند مياخيل صيب وايې سره ګډ شوي داسمه خبره نه ده ګډ شوي نه دي بلکې له اره يو دي چې هم په کاکړو کښې دي اوهم په اندړو کښې   

ددې ټولو خبرو پايله داشوه چې :

ــــــ د پښتانه ويش په دې افسانوي شجره چې قيس دى او درى زامن يې دي دا غلطه خبره ده ځينې پښتانه يې د  قيسى په نوم له  شنسبي سهاکو جلا کول . 

پښتون ارين دى او  قيس سامي دى قيس بيخي د پښتانه نيکه نه دى بلکې

سړبني ،

= شنسبي يا غــوري  (غــرزي  لودي ) =

= ،غرغښتي ، =
بيټني ،

کرلاڼي 

دا ټول پنځه څانګې  يو پښتون او ټول ساک دي 

ــــــ بله داچې تر دې نومونو کښته دا څانګې داسې سره اوډلې او شريکې دي چې بيلول يې هېڅ امکان نه لري تاسو وليدل چې همدا  يو ساک هم په غلجيو هم  ابداليو او هم په  کرلاڼيو کښې ٶ 

او يو سوري په غــورغښتي او غوريانو دواړو کښې و 

او يو ساپى په غلجيو _غرغښتي او کرلاڼو ټولو کښې شته او يو موسى خيل .....دپښتانه جلا کول يو له بله هېڅ امکان نه لري او دا د پښتانه بله نيکمــرغي ده الله ج دنه سره بيلوي 

نويو سل کلن يا دوه درى سوه کلنو نومونو باندې مه خطاوزى پښتون ټول ساک دى او سوچه اريايان دي
