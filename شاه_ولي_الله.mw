شاه ولي الله د اسلامي هند د پير يو نامتو اسلامپوه او د اتلسمې پيړۍ [[د اسلام مجدد]] ؤ، چې په خپل څښتن وركړي وړتيا يې د مغولو اسلامي واكمنۍ لړزېدونكي بنسټونو ته د دوه پېړيو لپاره نور ژوند وروباښه. 

دې د خپل پير يو نامتو ديني عالم ؤ، څخه پرته د پوهو يوه خزانه وه، د شريعت د قوادو مجدد او د طريقت د قوانينو قانون جوړونكې بلل كېږي. ده د خلپلې لرليد له مخې داسې ويلي: زه د حاضر وخت د امام درجه لرم، ځكه چې په پوهه او حكمت كې پوره برلاسي لرم. 


'''د شاه ولي الله په اړه د هند نامتو ليكوال  او څېړونكې رياض صديقي داسې ليكي'''

د انقلاب امام ستر مجتهد حضرت شاه ولي الله دهلوي د مسلمانو پوهانو او مفكرينو څڅه لومړنې كس دى، چې له قرآن او حديث او د صحابه له ويناؤ څخه يې د هغه وټه اييز (اقتصادي) اروا په نښه كړې ده، چې كومه چې د اسلامي رياست د ملا د تير حيثيت لري.

'''بل ځاى كې داسې ليكي:'''

د هغه په فكر كې د : ساېنس، حكمت (فلسفې)، ټولنپوهنې، پېښليك (تاريخ)، اقتصاد، الهيات، رياست، نړيوالو اړيكو او سوداګرۍ او صنعت په څېر موضوعات خپرې وى.

== نوم، پېداېښت، زده كړې او مړينه ==
د شاه ولي الله دهلوي پوره نوم، ابو الفياض قطب الدين احمد بن ابو الفيض شاه عبدالرحيم شاه وجيه الدين بن معظم العمري الدهلوي دى.  
د نسب لړۍ يې د پلار له لورې په نهه ويشتم نيكه كې د اسلامي له دويم خليفه [[حضرت عمربن خطاب رضي الله عنه]] سره نښلي، او د مور له اړخه د حضرت اما [[موسى كاظم رضي اله عنه]] سره نښلي. 

داسې مشهور ده، چې د شاه ولي الله له زېږېدو څخه مخكې د هغه پلار [[شاه عبدالرحيم]] ته يو غيبي غږ وش، چې د خپل راتلونكي زوكړي زوى نوم قطب الدين احمد كښېدي، چې د همدې لارښوونې په پلي كولو سره دده نوم [[قطب الدين احمد]] كېښودل شو. او له دې نوم سره يې د [[شاه ولي الله]] ورستاړې هم وراضافه كړ. 
مګر دا نوم يې مشهور نه شو. دده تاريخي نوم عظيم الدين دى. 

د [[شاه ولي الله]] زوكړه د شوال په څلورمه نيټۀ كال ۱۱۱۴هجري سپوږميز، چې د فبرورۍ له ۱۰مې كال ۱۷۰۳ز سره سمون خوري د لمر ختو پر وخت د هندي [[مظفرنګر]] په ولسوالۍ دې فاني نړۍ ته سترګې پرانيستې.


=== زده كړې ===

كله چې د شاه ولي الله عمر پينځو كلونو ته ورسېد، نو د ښوونځي پر لور يې ولېږه، په اووه كلنۍ كې يې پلار لمونځ او روژه هم ورباندې پيل كړه. د اووم كال په ختمېدو سره شاه صېب قرآن په يادو زده كړې ؤ. د پاړسو او عربي ژبو زده كړه يې هم پيل كړه. د لسو كلو په موده كې ؤ، چې د جامي شرحه يې هم ولوسته، له دې څخه وروسته په ده جې د كتابونو لوستو تلوسه پيدا شوه. 


=== واده او اولاد ===

شاه صېپ په څوارلس كلنۍ كې د خپل ماما [[شاه عبيدالله]] له لور سره واده وكړ، له واده څخه يو كال وروسته يې له خپل پلار سره د سلوك (تصوف) بيعت وكړ، او د نقشبنديانو په ډله كې ورګډ شو.
دويم واده يې په ۱۱۵۷ز كال د مولوي حامد علي سون پتي له لور سره وكړ. له دې دويمې ښځې څخه يې څلور اولاده وزېږېدل، چې نومونه يې په دې ډول دي:
* شاه عبدالعزيز
* شاه رفيع الدين
* شاه عبدالقادر
* شاه عبدالغني 
دې زامنو له خپل پلار څخه د فراغت سندونه ترلاسه كړل، او د پوهې لوړو پوړيو ته يې ځانونه ورسول.


=== د شاه ولي الله شخصيت او ځانګړتياوې ===

== د شاه ولي الله پوهنيزې، فلسفي، ټولنيزې، تصوفي او فقهي ليكنې ==

تاريخپوهانو او ادبپوهانو دده د ليكنو شمېره د سلو شاوخوا بيان كړي، چې له دې ډلې څخه يې لاندې كتابونه د يادولو وړ دي:

=== [[قرآن]] ===

*[[فتح الرحمن في ترجمه القرآن]]
*[[فوز الكبير]]
*[[فتح الكبير]]
*مقدمه در [[فن]] ترجمه [[قرآن]]
*[[تامل الاحاديث في رموز قصص الانبياء]]


=== سپېڅلې حديث ===
* شرح موطاء (مسمي)
* شرح موطاء مصفى (پاړسو)
* اربعون حديثا سلسله بالاشراف في غالب سندها
* الدر الثمين في مبشرات النبي الامين
* النوادر من احاديث سيد الاوائل و آخر
* الفضل في السلسل من حديث النبي الامين
* الارشاد الهي مهمات علم الاسناد
* تراجم البخاري
* شرح بعض ابواب البخاري
* انتباه في سلاسل اولياء الله و اسانيد دارشي برسول الله

== دا هم وګورئ ==

== سرچينې ==

== باندنۍ تړنې ==

== دا هم وګورئ ==

== سرچينې ==
