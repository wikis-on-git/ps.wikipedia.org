'''سردار محمد کبير خان''' (۴ د اکتوبر، ۱۸۹۵ ز. - ۱۹۶۵ ز. ) ''(په انګرېزي:Sardar Muhammad Kabir Khan)'' د امير حبيب الله خان او زرين تاج بېګم زوی و. هغه خپلې زده کړې په حربيه ښوونځي کې چې د کابل په باغ چارمرغا کې و تر سره کړي وې. هغه د افغانستان په پوځ کې يو جګپوړی پوځي افسر و. يو مهال هغه د صحت عامې ريس هم و. نوموړي څلور ودونه کړی وه لومړنۍ ماندينه يې يوه نورستانۍ وه چې تاجور خانم نومېده. دويمه ماندينه يې جان بېګم يوه چترالۍ وه درېمه ماندينه يې سايمه بېګم د نايب حبيب الله بېګ طرزي مشره لور وه او څلورمه ماندينه يې مرواريد يوه پنجشېرۍ وه. هغه په ۱۹۶۵ ز. کال کې د جلال آباد کابل په لويه لار کې په يوې ترافيکي پېښې کې ومړ. هغه شپږ زامن او اووه لورګانې درلودې.
