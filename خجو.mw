مېرمن خجو چې اصل نوم يې بي بي خديجه وه، د توريالي او ننګيالي پښتنون وزير محمداكبر خان مور ده، چې دې ملت ته يې د نوميالي وزير په شان زوى چې د ده تاريخي كار نامې هيڅكله هم د پښتانه ملت هېرولاى نه سي، تقديم كړ او د پښتونوالي په شيدو يې وروزه.

دې مېرمني د مملكت په انقلاب كي ښه ښه خدمتونه كړي دي، لكه خپل زوى چې يې د بخارا له بند څخه خلاص كړ او د پرديو له لاسه يې د ملت په خلاصوالي كي د قدر وړ زحمتونه و ايستل. 

نافعه او ګټور آثار لكه مسجدونه او پلونه يې په يادګار پرېښوول. نو دا مېرمن د دې مملكت يوه نوميالۍ او فكوره ښځه وه چې د خپل زوى سره يې په اصلاحي افكارو كي مرسته كړې ده.
