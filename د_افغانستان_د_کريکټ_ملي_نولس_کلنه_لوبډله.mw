== لنډه تاریخچه ==
د افغانستان کرکټ ملي نولس کلنه لوبډله په ایلیټ جام سیالیو کې د ونډې په موخه په دی وروستیو کی مالیزیا ته روانه شوه. د کرکټ آسیایي شورا ایلیټ جام سیالۍ چې د روان زیږدیز کال می په ۳ نیټه د مالیزیا په کولالمپور ښار کې په لار اچول کیږي، ټولټال لس لوبډلې په کې ونډه لري. د افغانستان کرکټ ملي نولس کلنه لوبډله چې ۲۰۱۱ زیږدیز کال کې یې هم په دغو سیالیو کې ګډون درلوده او د دغو سیالیو اتله لوبډله ده، دا ځل هم له پوره چمتووالي سره د سیالیو ډګر ته درومي.
د یادونې وړ ده چې د ایلیټ جام سږنۍ سیالۍ به د تیرو سیالیو پرتله توپیر لري او هغه لوبډله چې پایلوبې ته لار پیدا او د پایلوبې ګټونکي شي، راتلونکي نړیوال جام ته به لاره پیدا کړي. د نولس کلنو لوبډلو راتلونکی نړیوال جام به په ۲۰۱۴ زیږدیز کال کې په عربي متحده اماراتو کې تر سره شي.
د افغانستان کرکټ بورډ اجراییوي رئیس ډاکټر نور محمد مراد وایي چې افغان نولس کلنه لوبډله به په دغه سیالیو کې ښې لاسته راوړنې ولري او وبه کړای شي چې په دغو سیالیو کې له خپلې اتلولۍ څخه د خپلې ملي لوبډلې په څیر دفاع وکړي. مراد زیاتوي چې، د لوبډلې ترڅنګ له افغانستان څخه د دغو سیالیو لپاره د کرکټ آسیایي شورا له غوښتنې سره سم احمدشاه پکتین به د لوبڅار په توګه دنده تر سره کوي.

== د لوبدلې او اړونده هیئت نوم لړ ==
ناصر جمال احمدزی (کپتان)
حشمت الله شهیدی (مرستیال کپتان)
شرف الدین اشرف
سید احمد شیرزاد
یونس احمدزی،
عبدالرحیم منګل
شاهدالله
جاوید خان
ضاءالرحمن اکبر
مسلم موسی
سید وحید الله شفق
ظاهر
منیر احمد (ویکټ ساتونکی)
خیبر عمر
حاجي ولي امین روزنکی
دولت احمدزی مرستیال روزونکی
شیر آغا همکار مدیر
فضل عظیم خرم درمل پوه
