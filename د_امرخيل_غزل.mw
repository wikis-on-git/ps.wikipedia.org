غزل


د ژوند اخرې خاتمې ته به مې نه ورکتل

ترې ویریدمه هدیرې ته به مې نه ورکتل


د ډیرو بندو دروازو په راز خبر ومه چې

د چا پرانستې دروازې ته به مې نه ورکتل


که زه خبر وای چې به ما ته ستا څهره راښيي

که زه خبر وای ائېنې ته به مې نه ورکتل


ما به د ظلم په شپه کښته کړې پردې د کړکۍ

د چا طوفان د چا ډیوې ته به مې نه ورکتل


ما دې سړي ته ّکتل ، ما ته یې نظر مهم و

د ده تر شا تورې سایې ته به مې نه ورکتل


ته مې غوښتلې ، امکاناتو پسې نه ګرځیدم

ته مې په یاد وې ، زمانې ته به مې نه ورکتل


جلاله ! ځان ته به مې هر اختر جامې کولې

د چا شلیدلې لوپټې ته به مې نه ورکتل
