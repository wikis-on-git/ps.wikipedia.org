[[دوتنه:Genghis Khan.jpg|بټنوک|200px|کيڼ| چنگېز خان]]{{Infobox person}}
چنګیز خان(له ۱۱۵۸ کال نه د ۱۲۲۷ ز کال د اګست تر ۱۸مې پورې) چې د تمیوچين په نوم زېږېدلی، د مغولي سترواکۍ بنسټ اېښودنکی او د هغې لوی خان (سترواک) دی چې نوموړې سترواکي د هغه له مړینې وروسته په تاریخ کې تر ټولو لویه نېښتې سترواکي شوه. چنګیز خان د شمال ختیځې آسیا د کوچیانو قومونو په یوځای کولو سره واک ته ورسېد او کله چې وروسته د مغولیانو عمومي واکمن چنګیز خان اعلان شو، نوموړي د مغولیانو یرغلونه پیل کړل، چې په پایله کې یې د یوریشیا ډېره برخه تر واک لاندې راوسته، چې په لوېدیځ کې تر پولنډ او په سویل کې ترمصر پورې پراخه وه. د نوموړي لویې لښکر اېستنې د قره خیتای، خوارزمیانو او د لویدیځ ژیا او د جین د کورنیو پر وړاندې وې او د منځنیو پیړیو پر ګرجستان، کیوان روس او پر بلغاریا یې بریدونه ترسره کړل.   

په سیمه ییزو تاریخونو کې چنګیز خان او د هغه سترواکي وېروونکی شهرت لري. د منځنیو پیړیو ډېری تاریخ پوهان او عصري تاریخ لیکونکي د چنګیز خان فتوحات د بې سارې ورانۍ لامل ګڼي چې د لویو ډیموګرافیکي بدلونونو او د ډله ییزو وژنو او لوږې په پایله کې د نفوسو د سخت کمښت لامل شول. یو محافظه کار اټکل وایي چې: نږدې څلور ملیونه ملکي وګړو (په داسې حال کې چې نورې شمېرې وایی چې له څلوېښتو نه تر شپیتو ملیونو وګړو) د چنګیز خان د نظامي خوځښتونو په پایله کې خپل ژوند له لاسه ورکړی دی. برعکس، د کوچو د پاچهۍ بودايي اویغور وګړو، چې په خپله خوښه یې د قره ختای سترواکۍ پرېښوده او د مغولیانو تابع شول، چنګیزخان ته د یو آزادي غوښتونکي په سترګه ګوري، خو چنګیز خان د مغولي سترواکۍ له لاري د دود، ټیکنالوژۍ او افکارو د لوی خپراوي لپاره د پخوانیو رنسانس سرچینو له خوا د مثبت ټکي او د درناوي وړ ګڼل کېږي. مغولي سترواکۍ د لوی خان د ژوند په پای کې د منځنۍ اسیا او چین ډېره برخه ونیوله. چنګیز خان د خپلو فوق العاده پوځي بریالیتوبونو له امله ډېری د ټولې زمانې د سترو فاتحانو له ډلې نه ګڼل کېږي.<ref name="mongolia">Ian Jeffries (2007). ''[https://books.google.com/books?id=fcgQ9nX0H3gC&pg=PA5 Mongolia: a guide to economic and political developments].'' Taylor & Francis. pp.&nbsp;5–7. {{ISBN|0-415-42545-X}}.</ref>{{sfn|Lane|2004|pp=29–41}}<ref>{{cite book|author=Diana Lary|title=Chinese Migrations: The Movement of People, Goods, and Ideas over Four Millennia|url=https://books.google.com/books?id=w_FDAXMsq1QC&pg=PT53|date=2012|publisher=Rowman & Littlefield|page=53|isbn=9780742567658}}</ref><ref>{{cite web|last1=Andrews|first1=Evan|title=10 Things You May Not Know About Genghis Khan|website=History Channel|url=https://www.history.com/news/10-things-you-may-not-know-about-genghis-khan}}</ref><ref>{{Cite web|title=Twentieth Century Atlas - Historical Body Count|url=http://necrometrics.com/pre1700a.htm#Mongol|access-date=2020-10-21|website=necrometrics.com}}</ref>{{sfn|Lane|2004|pp=29–41}}<ref>{{Cite book|last=Weatherford|first=Jack|date=October 25, 2016|url=https://books.google.com/books?id=AWF_CwAAQBAJ|title=Genghis Khan and the Quest for God: How the World's Greatest Conqueror Gave Us Religious Freedom|publisher=Penguin|isbn=978-0-7352-2116-1}}</ref>{{sfn|Weatherford|2005|p={{pn|date=August 2021}}}}

له خپلو پوځي لاسته راوړنو هاخوا، چنګیز خان مغولي سترواکۍ  ته په نورو برخو کې هم پرمختګ ورکړ. نوموړي پریکړه وکړه چې د اویغورلیکدود( رسم الخط)  د سترواکۍ د لیکلنیز سیستم په توګه ومنل شي. هغه د مغولیانو په سترواکۍ کې منصب د وړتیا پر بنسټ عملي کړ او دیني زغم یې وهڅاوه.  د شمال ختیځې آسیا کوچي قومونه یې متحد کړل. اوسنی منګولیا نوموړۍ د دې هېواد  بنسټ ایښودونکی بولي. هغه تر یوه همغږي سیاسي چاپیریال لاندې د ورېښمو د لارې د راوستلو له امله هم ستایل کېږي. دې کار د شمال ختیځې اسیا، د مسلمانانو سویل لویدیځې اسیا او عیسوي اروپا ترمنځ یو څه اسانه اړیکې او سوداګري را منځ ته کړه، چې د درې واړو سیمو دودیز لیدلوري یې پراخ کړل.<ref>{{cite web|access-date=January 26, 2010|url=http://www.accd.edu/sac/history/keller/mongols/empsub1.html|title=Genghis Khan|publisher=[[North Georgia College and State University]]|url-status=dead|archive-url=https://web.archive.org/web/20100306053246/http://www.accd.edu/sac/history/keller/mongols/empsub1.html|archive-date=March 6, 2010}}</ref><ref>{{Cite web|url=https://www.britannica.com/place/Mongol-empire/The-Golden-Horde|title=Mongol empire – The Golden Horde|website=Encyclopedia Britannica|access-date=April 10, 2020}}</ref>

== نوم او سپلېنګ ==
د Secret History (پټ تاریخ) پر بنسټ: تیموچین د تاتار مشر تیموچین اوګي د نوم له امله نومول شوی چې د هغه پلار هغه مهال نیولی و. د پاول پېلیوت له قوله: د تیموچین نوم  د ترکي-مغول تمیورسین سره سمون لري چې د پښ(آهنګر) په معنا دی. په هغه ځای کې داسې دود شتون درلود چې چنګیز خان یې د آهنګر په توګه ګاڼه، که څه هم بې بنسټه ښکاري، خو د دیارلسمې پېړې په نیمه کې یې شهرت پیدا کړ. <ref>{{cite book|title=Studies in Medieval Inner Asia|author=Denis Sinor|year=1997|page=248}}</ref>

د وړیار لقب چنګیز خان ښایي د د ترکي تنګیز نه اخیستل شوی وي، چې د سمندر په معنا دی، چې په تحت الفظي توګه "د سمندري واکمن" دی او په سبمولیک ډول د "نړیوال واکمن" په توګه تعبیر شوی دی. چنګیز خان په مختلفو ژبو کې په بېلابېلو بڼو لیکل کېږي، لکه په منګولیایې کې: Chinggis Khaan، په انګلیسي کې: Chinghiz, Chinghis, Chingiz، په چینایي کې: 成吉思汗، په پینین کې: Chéngjísī Hán ، په ترکي کې: Cengiz Han, Çingiz Xan, Chingizxon, Shın'g'ısxan, Çingiz Han Çıñğız Xan, Şıñğıs xan, Çiñğiz Xaan, Çiñğizhan,، په روسي کې: Чингисхан (Čingiskhan) or Чингиз-хан (Čingiz-khan), او داسې نور. تیموچین په ساده چینایي کې: 铁木真 او په دودیزه چینایي کې: 鐵木眞 او په پینین کې: Tiěmùzhēn لیکل کېږي. <ref name="BRE">[https://bigenc.ru/world_history/text/4686716 ЧИНГИСХА́Н] — [[Big Russian Encyclopedia]], 2010</ref><ref>{{cite web|url=https://www.worldhistory.org/Genghis_Khan/|title=Definition:Genghis Khan|publisher=World History Encyclopedia|first=Mark|last=Cartwright|date=16 September 2019|access-date=25 October 2021}}</ref>

کله چې قوبلای خان په ۱۲۷۱ ز کال کې د یوان د کورنۍ بنسټ کېښود، هغه خپل نیکه اړ کړ چې چنګیز خان په رسمي سندونو کې ولیکي او هغه ته یې د معبد نوم تایزو (په چینایي کې:  太祖)، او له مرګ وروسته نوم سترواک شینګوا (په چینایي کې: 聖武皇帝) نوم ورکړ. کلوګ خان وروسته د چنګیز خان لقب د سترواک فاتیان قیون شینګوا (چینایي: 法天啟運聖武皇帝) ته پراخ کړ. له دې امله چنګیز خان ته په چینایي تاریخ کې د یوان تایزو (د یوان سترواک تایزو چینایي: 元太祖)  هم ویل کېږي. 

== پخوانی ژوند ==

=== زېږون او نسب ===
چنګیز خان ښایي په ۱۱۶۲ ز کال کې د بورخان خلدون غره و د اونون او کرلین سیند ته نږدې په  دیلیون بولدوګ او اوسنۍ شمالي منګولیا کې اوسنۍ پلازمېنې اولانباتار ته نږدې زیږېدلی وي. د مغولیانو پټ تاریخ بیانوي چې: تموچین د زېږون په وخت کې په خپل لاس کې د وینې ټوټه نیولې وه، چې دا یوه دودیزه نښه ده چې د هغه برخلیک د یوه لوی مشر په توګه ټاکل شوی و.  

هغه د خپل پلار یسوګي د دویمې ښځې هویلون لومړی زوی و، چې د خاماګ مغول په ټولنه کې د کې د کیاد مشر و او د کرایټ قبیلې د توغرل ملګری و.{{sfn|Morgan|1986|p=58}}

د یسوخي قبیله بورجیګین وه او هویلون د چنګیرخان د قبیلې د اولخونت له فرعي نسب نه و. دوی د نورو قومونو په څېر کوچیان وو. د تیموچین غوره شالید، هغه ته لاره هواره کړه چې له نورو مغول قبیلو نه مرسته وغواړي او په پای کې یې یوځای کړي.<ref>Guida Myrl Jackson-Laufer, Guida M. Jackson, ''Encyclopedia of traditional epics,'' p. 527</ref><ref>{{Cite book|last=Kahn|first=Paul (adaptor)|title=Secret History of the Mongols: The Origin of Chingis Khan (expanded edition): An Adaptation of the Yüan chʾao pi shih, Based Primarily on the English Translation by Francis Woodman Cleaves|series=Asian Culture Series|year=1998|publisher=Cheng & Tsui Co.|location=Boston|isbn=978-0-88727-299-8|page=[https://archive.org/details/secrethistoryofm00kahn/page/192 192]|title-link=Francis Woodman Cleaves}}</ref>{{Sfn|Columbia University|p=3}}

چنګیزخان د پلار له اړخه د قابل خان، امباغي او هاتلو خان سره نسب لري، چې دوی د خاماګ مغول د ټولنې مشري کوله او د بوندوچار منخاګ (۹۰۰ ز کال) زامن وو. کله چې په ۱۱۶۱ ز کال کې د جورچین جین کورنۍ خپل ملاتړ له مغولو نه تاتاریانو ته بدل کړ، هغوی قابل خان له منځه یووړ. {{Sfn|Derenko|Malyarchuka|Wozniakb|Denisovaa|2007|p=5}}{{sfn|Ratchnevsky|1991|pp=9–10}}

د چنګیز خان پلار، یسوګي (د کیات بورجیګین قبیلې مشر او د امباغای او هاتلوخان له خوا د خوشال خان، امباغی او هوتولا خان وراره) د مغولیانو د کورنۍ د مشر په توګه راڅرګند شو. دا درېځ، د تایی چیود قبیلې له خوا له مخالف سره مخامخ شو، چې د امباغی مستقیم نسل و. کله چې تاتاریان له ۱۱۶۱ ز کال نه وروسته ډېر ځواکمن شول، جین له تاتارانو نه خپل ملاتړ کرایتانو ته بدل کړ.  <ref name="BRE2">[https://bigenc.ru/world_history/text/4686716 ЧИНГИСХА́Н] — [[Big Russian Encyclopedia]], 2010</ref>{{Sfn|Lee|2016|pp=4-6}}{{Sfn|Derenko|Malyarchuka|Wozniakb|Denisovaa|2007|p=2}}

== مخينه ==
=== زوكړه ===
[[دوتنه:onon.jpg|thumb|200px| [[د اونون سيند]], [[منگوليا]], هغه ځاى چې تيموجېن پكې وزېږېد او رالوى شو.]]
په هغه وخت كې د ليكدود د كمښت له امله د تيموجن (چنگېزخان) د زېږېدنې او كوشنيتوب په اړه څه كره مالومات په لاس كې نشته، مگر كومې سرچينې چې دده د ژوند په اړه يوڅه مالومات وړاندې كوي، هغوي هم پرې چندانې باوري نه ول.











== سرچینې ==
{{Reflist|2}}
[[وېشنيزه:د مغولو امپراتوري]]
[[وېشنيزه:چنگېز خان|*]]
[[وېشنيزه:د ۱۲ پېړۍ زېږېدنې]]
[[وېشنيزه:د ۱۲۲۷ ز. کال مړينې]]
