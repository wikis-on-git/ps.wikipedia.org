[[دوتنه:Ghulam-Zarmalwal.png|بټنوک|کيڼ|250px|غلام محي الدين زرملوال]]
'''غلام محی الدين زرموال''' (۱۲۹۸ هـ.ل - ) (په انګرېزي: Ghulam Muhaiudeen Zarmalwal) يو افغان ليکوال او د ويښو ځلميانو د غورځنګ پخوانی غړی دی<ref>'''ويښ ځلميان''' - د محمد عالم بڅرکي اثر - ۱۴ مخ</ref> . 

==مخينه==
غلام محی الدين زرملوال په ۱۲۹۸ هـ. ل. کال کې د پکتيا ولايت [[د زرمل ولسوالۍ]] د محال د کلالګو په کلي کې زېږېدلی. د پلار نوم يې عبدالصمد او د نيکه نوم يې عطا محمد دی. <ref>'''[http://www.tolafghan.com/posts/17559 دا څېرې د هېرېدو نه دي]''' - د [[حبيب الله غمخور]] د ليکنو لړۍ - د غلام محی الدين زرملوال ژوندليک.</ref>

==زده کړې==
لومړنۍ زده کړې ئې  تر نهم ټولګي پوري په افغانستان او تر دولسم ټولګي پوري ئې د هند د بمببي په ښار کي کړئ دی . په ۱۳۰۵ کال د زرملي د کتخېلو په لمړنی ښونځۍ کي شامل او بيا د سقاوي پېر د بلواګانو په سبب د زده کړې نه يو څه موده بې برخې پاتې شوی، خو تر يو څه مودې وروسته په ۱۳۱۰ ل. کال کې په کابل کي د قبايلو په ښوونځي کې شامل او د رشديې د فراغت نه وروسته د ناروغۍ له کبله له ښوونځۍ څخه وايستل شوی. خو کله چې د هند بمبي ته په سفر لاړو نو هلته يې د بکلوريا تر کچې زده کړې وکړې.

==دندې==
ښاغلی زرملوال د ۱۳۲۰ ل. کال د ليندی د مياشتې په لومړی نېټه د اقتصاد وزارت د انطباعاتو په لوی مديريت کې د اقتصاد د مياشتنۍ مجلې د محرر په حيث او په ۱۳۲۲ ل کال د اقتصاد د مجلې د سرمحرر په توگه وټاکل شو. په ۱۳۲۳ کال کي د فوايد عامې په وزارت کي د پلټنې د مدير په توگه او په ۱۳۲۴ کال کي د قلم مخصوص مدير په توگه په کار وگمارل شو. په ۱۳۲۵ کال د همدې وزارت د قلم مخصوص او ارتباط مدير او په ۱۳۲۷ کال کي د فوايد عامي وزارت د پلټنې د مدير دنده وروسپارل شول .

په ۱۳۳۰ کال کي د ماليې د وزارت د مالياتو پر عايداتو لوی مدير او په ۱۳۳۲ لمريز کال د احصائيې او املاکو د لوی مدير په توګه مقرر شو، تر يو کال وروسته په ۱۳۳۳ کال د پکتيا ولايت د مستوفي دنده ورپغاړه شول. په ۱۳۳۴ له پکتيا نه تبديل او د شمالي ولاياتو د مستوفي په حيث وټاکل شو. په ۱۳۳۵ کال دوزيرانو د شورا د محاسباتو د تفتيش د څانګې د رئيس په توګه وګمارل شو، په ۱۳۴۴ کال د کابل ولايت د املاکو د تصفيې رئيس مقرر شو ، په همدې کال ئې د غبرگولي په مياشت کي  له رياست نه استعفا ورکړه او د پکتيا ولايت د زرمل ولسوالۍ کې د ولسي جرگې د غړيتوب لپاره کانديد شو.

غلام محی الدين زرملوال د رسمي دندو په دوام کې د ۱۳۴۵ ل. کال، دوږي  په مياشت کي دماليې په وزارت کي د تقاعد د رياست د رئيس او په ۱۳۴۶ ل. کال د زمري د مياشتې په ۱۵ نېټه د ماليې وزارت د پلټنې د رئيس په توګه وټاکل شو او د ۱۳۴۶ ل. کال د وري په مياشت کې ئې له دې کار نه هم ډډه وکړه. تر څه مودې وروسته په ۱۳۴۹ کال زرملوال صاچب د صکوکو د مطبعې د رئيس په توگه دنده سر ته رسولې.

==سياسي هلې ځلې==
زرملوال د ويښ ځلميانو د غورځنګ د بنسټ ايښودونکې ډلې نه دی<ref>'''ويښ ځلميان''' - د محمد عالم بڅرکي اثر - ۱۴ مخ</ref> <ref>په ۱۹۹۳ کال زرملوال صاحب په خپله يوه ليکل سوې رساله کي چي د((افغانستان دمسلمانو مهاجرينو سازمان )) لخوا خپره شوې پوهاند عبدالحی حبيبي ،عبدالروف بينوا، محمد رسول پښتون ،عبدالشکور رشاد، محمد ابراهيم خواخوږی ،عبدالرزاق فراهي ،  گل پاچا الفت ، غلام حسن خان ساپي ،مولوي قيام الدين خادم ،پوهاند صديق الله رښتين ،غلام محی الدين زرملوال چي هغه وخت ئي تخلص روښان و، نورمحمد تره کی او نيک محمد پکتيانی د ويښ ځلميانو بنسټ اېښودونکي بللي. </ref>. نوموړی د افغانستان ولسي جرګې د غړيتوب لپاره څو ځله ځان کانديد کړی خو د خپلو سياسي اندونو او د وخت د رژيم سره د بډوالي (مخالفت) پخاطر د ولسي جرګې غړيتوب يې نه دی ترلاسه کړی.<ref>[http://www.tolafghan.com/posts/17559 دا څېرې د هېرېدو نه دي] - د حبيب الله غمخور د ژوندليکونو لړۍ.</ref>. زرملوال يو له هغو سياسي شخصيتونو څخه دی چي تر انفرادي مبارزې  په يوه سياسي سازمان کي د وطن لپاره خدمت ته ارزښت ورکوي. <ref>{{دوراشې کامه|''انفرادي مبارزه بې حاصله اوبې نتېجې ده . . . دموکراسي او په غربي يا شرقي قالب کې نور وارداتي مکاتب زموږ دردونه نشي دوا کولی. په پټو سترګو له شرقي او غربي آدابو او رسوم څخه پيروی بېله بدبختۍ، فحشأ او فساد څخه بله کومه ګټه نلري.''.|10px||افغان رسالې ۱۲۱ مه ګڼه - د زرملوال يوه ليکنه}}</ref>

که څه هم په ۱۳۵۴کال کې زرملوال ته د  مرحوم [[سردار محمد داود خان]] لخوا د هغه په ګوند کې د غړيتوب بلنه ورکړ شوه، خو زرملوال صاحب  ځکه و نه منله چې د ويښ زلميانو د غورځنګ د تاسيس نه چي د همدغه غورځنګ فعاله غړی وو د سردار داود خان له کړو سره مخالف و. زرملوال صاحب اوس د کوم سياسي گوند غړېتوب نلري. سره له دې چې ډېر سپين ږيری دی بيا هم د ټولو هغو پوهانو او روڼ اندو سره اوږه په اوږه خپل هيواد افغانستان د ابادي او ښيرازي  په خاطر شپه او ورځ تلاښ کوي غواړي له دې ناخوالو څخه د وطن د خلاصون په خاطر په مسالمت آميزه سياسي فعاليتونو لاس پورې، د يوې معقولې او منطقي کړنلارې په چوکاټ کې د يو ملي گوند بنسټ کښېږدي.

==ځانګړې وړتياوې==
ښاغلی زرملوال په انگرېزي او اردوژبو ښه پوهېږي  ،خوددې تر څنگ ئي په ۱۳۴۰ ز کال د روسي ژبې هغه کورس چې دښوونې اوروزنې وزارت لخواجوړسوی ودوه نيم کاله ولوست اوپه عالي درجه ئي دفراغت سند ترلاسه کړ .

په پښتو اودري ژبه دښاغلي زرملوال ليکنې اوژباړي  دهغه وخت په ډله ايزورسنيو لکه اقتصاد،وټه ،انگار،زيری ،آريانادايرۀ المعارف په جغرافيايي قاموس اودکابل په نورو مجلوکښي خپرې سوې دي .

ښاغلی زرملوال  لومړی هندوستان ته مهاجر سو اوبياپه ۱۹۹۱ م کال دکاناډاپه لور مهاجرت ته اړوت اوتراوسه دکاناډا هيوادپلازمېنه اوټاواکي ژوندکوي .

ښاغلی زرملوال  صاحب ته نه يوازي په کاناډابلکي  دټولو حق پرسته افغانانوپه منځ کښي ديوه معزز مشراو غښتلي عالم په توگه دروند ځاي لري .

دمهاجرت دټولوستونزمنو شرايطو اوسپين ږير توب تر څنگ ښاغلي زرملوال په ټولو هغو کنفرانسو ،غونډو اومحفلوکښي فعاله برخه اخيستې کوم چي دافغانستان په اړه دنړی په مختلفو هيوادوکي جوړ سوي .

دښاغلي زرملوال  ليکنې اوژباړي په افغان رساله ،آئينه افغانستان مجله ،دعوت اونيزه ،روزگان ملي مهالنۍ خپرونه اودننه په هيوادکښي هم په زيات شمير ورځپاڼو اومجلوکي خپرېږي . ددې ترڅنگ دزرملوال صاحب يوشمير ليکنې  په انترنت ويب پاڼوکي هم نشرېږي  .

==د زرملوال په اړه د ځينو اندونه== 
{{دوراشې کامه|''ښاغلی الحاج غلام محي الدين زرملوال د افغانستان د معاصر تاريخ د افغاني فرهنگيانو د کاروان يوه مخکښه څېره گڼل کېږي. د نوموړي په ليکنو کې هغه ارزښتونه چي افغانانو ته ملي هويت ور په برخه کوي په کافي اندازه غبرگون او انعکاس موندلی دي. د هغه ليکنې د ملي جذباتو، افغانيت، وطن پالنې، اوصوليت او ديانت پر محورونو باندې څرخي او دغه ارزښتونه د هغه په ليکنو کې په منطقي تړاو کې ليدل کيږي. زه د ښاغلي زرملوال سره لومړی ځل په ۱۹۹۸ م کال يو نړيوال کنفرانس کې چي کانادا کې جوړ شوی و معرفي شوم. دوهم ځل مو هغه وخت سره وليدل کله چي په  ۲۰۰۷ م کال کې ښاغلی زرملوال صاحب زما په بلنه په هالنډ کې په هغه کنفرانس کې د ګډون لپاره راغلی و کوم چي د افغانستان د مسائيلو په اړه جوړ شوی و.''.|20px||[[محمد عثمان روستار تره کی]]}}

زرملوال متواضع ،آرام،متقي ،ديموکرات ،سوله غوښتونکی اوپر خپل قول اوقرار ولاړ سړۍ راته ښکارسو،ده دهغه تعليم يافته کړيو سرټکاوه چي ملي او اسلامي ارزښتونه یې ترپښو لاندي کړې اودبهرنيانودمقاصدوملعبت گرځېدلي  دي .

{{دوراشې کامه|''ښاغلي الحاج غلام محي الدين زرملوال د افغانستان په منورو حلقو کي يو منلی ملي شخصيت او د ويښ زلميانو د تحريک  له مخکښانو څخه وروستی ژوندی مبارز دئ.''.|20px||[[محمد معصوم هوتک]]}}

ښاغلي الحاج غلام محي الدين زرملوال  دفکري استقلاليت غوره سمبول دئ ،خپل پلرني ټاټوبي افغانستان  خپلواکۍ ته دگواښ په وخت کي ئي ترهرچازياتي چيغې وهلي دي .دی دسن له مخي يوبوډاخوپه خورامېړانه اوپوره انرژۍ سره يې دافغانستان دملي گټوقلمي سنگر تودساتلی دئ .

زرملوال صاحب ديوه درانه پښتانه مشر ټول صفتونه  لري .ددوي ژوندترزياتي اندازې پوري په کابل کي دلوړرتبه مامورينو پشان تيرسوی دئ خوهيڅکله يې هغه کليوالي سپڅلتياورمتاثره کړې نه ده چي دپښتنو مشرانو غوره مميزه گڼل کېدلا سي .

دزرملوال صاحب ډير نږدې دوست او د ډيرو سفرونو ملگری ډاکتر صاحب سيد خليل الله هاشميان هم د آيينې مجلې ۱۱۷ شماره ښاغلي زرملوال صاحب ته ډالی کړې او د دې مجلې په لومړي مخ کې د خپلې ليکنې په يوه برخه کې دهغه په اړه ليکي: زرملوال شخص خوش صحبت ،آرام و متواضع است، بسيار نرم و مؤثر صحبت ميکند و در مشاجرات سياسي هيچگاه عصباني نشده است. زرملوال صاحب يک افغان متقي، نمازخوان و مفسر قران است؛ به ادبيات پشتو و دري دسترس کافي دارد.

ښاغلي ډاکتر [[نبې مصداق]] ليکي : مافکر کاوه چي زرملوال صاحب د خپلو دوؤ کتابونو په ليکلو سره د زړه بړاس ايستلی وي خو ټول وينو چي د هغۀ مقالې او ليکنې په پرله پسې ډول د افغانانو په ويب پاڼو، اخبارونو او مجلو کي راؤځي .

زرملوال د وطن او وطنوالو لپاره افغانستان ته په سختو شرايطو کې سفرونه کړي او هم ئي له لوېديځ سياستپوهانو سره د افغانستان پېښې په څو څو مجلسونو په رسمي او غير رسمی ډول څېړلي دي.

{{دوراشې کامه|''ښاغلی زرملوال صاحب دلسو کالوراپدې خوادافغان رسالې سره قلمي همکاري  لري اوهميشه ئي په خپلومشورواومعقولووړانديزونوسره داخپرونه نازولې ده''.|20px||[[احمد شاه هوتک]] د افغان رسالې مسول مدير}}

په ۲۰۰۷ کال کي دافغانستان دحالاتوپه اړونددهالنډپه هيوادکي يوه غونډه جوړه سوې وه ،پدې غونډه کي دگډون لپاره ماته هم بلنه راکړه سوې وه . کله چي  سهاردغونډي تالارته ننوتلم هلته مي دافغان رسالې پر مسول مدير ښاغلي حاجي احمد شاه هوتکی اوډاکتر نثاراحمد صمد ستري ولگېدې ،په لېدوئې ډير خوښ سوم چي دوي راغلي وه . په همدې ورځ په تفريح کي له دوي سره تر ستړې مسې وروسته دوي ماته ښاغلی زرملوال صاحب اوډاکتر هاشميان دآيينۀ افغانستان مجلې  مسول مدير راوپيژاندل اوزه ئي هغوي ته معرفي کړم . زه ددوي په ليدو اومعرفي کېدوباندي  دومره خوښ سوم چي تراوسه ئي دقلم په مټ نسم منعکسولاي  .

ددې غونډي په ورستۍ ورځ ماذديگر موږ اودوي رخصت سره واخيست  که څه هم عبدالله احسان دلراوبر ويب پاڼې مسول ماته بلنه راکړه اوراته وئې ويل چي دوي يې ميلمانه دي بايد ورسره ولاړسم خومادسفرپروگرام بل ډول سنجولی و،بايد هغه مي پلی کړی واي . زه دخپل دوست ډاکتر ظفر لرغون سره ولاړم  تر څو دهغو افغان کورنيو خبر واخلم کوم چي ماپه پلان کي نيولي وه .دشپې يولس بجې وې چي عبدالله احسان تليفون راته وکړ تر ستړې مشي وروسته ئي راته وويل چي زرملول صاحب  اوډاکتر هاشميا ن وايي غمخور خو وويل زه درځم هغه څه سو؟

موږ ورته وويل چي هغه بل ښارته ولاړ  اوس ناوخته دی اوهغه ښارهم له امستردام څخه ليري پروت دي ، خو زرملوال صاحب وايي نه وعده ئي کړې وه بايد راسي .داچي زماسره مي دوست مرسته کول اوهغه زه يوه اوبل کورته رسولم  نوله هغه نه مي پوښتنه وکړه  امستردام څومره له دې ځاي نه ليري پروت دي هغه وويل ديوه ساعت لارده که غواړې  زه به دي تر ۱۲ بجوپوري ورورسوم خوپدې شرط چي ماله ځان سره ونه ساتی زه بيرته راځم  . زه حيران پاته سوم له يوې خوانه غواړم زرملوال صاحب راباندي په قهر اورانه خفه سي اودبلې خوامي دخپل ملگري دادلاري تگ اوراتگ ته فکروکړ په چرت کي پاته سوم ،هغه بيا ږغ راباندي وکړ ،له دې دوستانوڅخه  رخصت واخله دادي ودي ليدل ځه چي هغوي ته دي ورسوم .

تر يوه ساعت وروسته  پر نيمه شپه داحسان جان کورته راغلو چي دوي ټول (زرملوال صاحب ،ډاکتر صاحب هاشميان ،ډاکتر فاروق اعظم ،حاجي احمد شاه اوډاکتر نثاراحمد صمد ) ناست اوپه خواږه مجلس اخته دي  . ددوي سره په خبرو اوبحث کي دومره ډوب سولوچي دشپې تر دريو بجو ناست وو. کله چي متوجه سولوناوخته دی دخوب تياری ومونيوله ، دهريوه لپاره ځاي ترتيب سوی واوبيده سولو .سهار وختي موږ ټول زرملوال صاحب پداسي حال کي له خوبه راويښ کړو چي خپله  درشي يې کړې وه اوځوان غوندي ولاړو دډاکتر صاحب هاشميان سره ئي زياتي مسخرې کولې پر هغه ئي ږغ وکړ ،تاحالي خواب هستي ؟تمامي روزرابه خواب تيرکردي .اوبيائي پر موږ ږغ وکړتاسو چي ټوله ورځ په خوب تيروي دانورکارونه څه وخت کوي ،پورته سي سره غرمه ده .

بلې!

د ((۹۰))کلن  زرملوال صاحب لپاره چي دشپې پر څلوربجو ايله ويده شوی و ځکه په ځايو کې مو هم خبرې سره کولې د سهار اته بجې سره غرمه وه ، دا چي زرملوال صاحب څه وخت راکښېنستلی و موږ پوه نسوو.

زرملوال صاحب  يو ډير خوږ مجلسي او ټوکی سړۍ دی، هغه ته ډيرې تاريخي قصې  تر اوسه ورپياد دي او په زيرو زور ئي کوي . د هغه په مجلس او خبرو څوک نه مړېږي سړۍ علاقه پيدا کوي چي يوازي د هغه خبرې واوري، دومره خوږې خبرې کوي او په خبرو کې هرومرو يوه نيمه ټوکه هم کوي چي د سړی له خندا هغه د چا خبره پښتورگی چوي .

دورځی په نيمايي کښي مو دوي د کاناډا په لور تر هوايي ډگر پوري بدرگه کړل، د رخصت اخيستلو په وخت کي ئي ماته خپل يو ټوک کتاب ((پر افغانستان درپنج قرن اخير)) کتاب باندي له نويو زياتونو سره د انتقادي مقالو مجموعه او څو ليکنې د يادگار په توگه راګړې او راته وېې ويل دا دومره ليکنې دي چي د روزگان خپرونې لپاره دي يو کال بس دي. د پورته ياد شوي کتاب په اړه ئي د روان کال د مارچ د مياشتې پر ۱۴مه د شپې په تليفوني خبروکي راته وويل. زه په هندوستان کي وم چي افغانستان در پنج قرن اخير د مير محمد صديق فرهنگ ليکلنه چي احسان الله مايار چاپ کړی و يو جلد ئې سيد محمد ميوند ته هندوستان ته راولېږلی وو. يوه ورځ زه د هغه کور ته ولاړم چي د چايو پر ميز ئي دا کتاب پروت و، ماهغه د لوستلو لپاره د هغه نه واخيست کله چي مي ولوست نو يوه انتقادي مقاله مي پر وليکله او هغه مقاله د لومړي ځل لپاره په مجاهد ولس کي خپره شول. بيا نورو هم مقالې پري وليکلې او ما دا ټولې ليکنې  راټولې او کتاب مي ترې جوړ او چاپ کړ .

==لاس ته راوړنې==
ښاغلي زرملوال صاحب ته په ۲۰۰۸ م کال دکاناډادآنتريودوالي ښاغلي ډيويداونلي لخوادتورانتو د پارلمان په وداني کې د بشر د حقوقو، د ادب او فرهنگ مډال او ستاينليک ورکړه شو .

ښاغلی زرملوال صاحب اوس  دکاناډا د اټاوا په ښار کې د خپلې کورنۍ سره يوځاي اوسېږي .هغه څلور زامن څلور لوڼې او پنځه لمسيان لري . په څلورو ژبو يعني پښتو، دري، اردو او انگليسي ښه لوست ،ليک اوخبري کولاي سي .

==چاپي آثار==
ښاغلی زرملوال په ليکوالۍ کې هم لاس لري او د يو شمېر چاپ شوو کتابونو تر څنګ افغاني وېبپاڼو کې هم وخت ناوخته څېړنيزي ليکنې او ژباړې په هيواد کې دننه او له هيواد نه بهر خپروي. د زرملوال يو څو چاپ شوو کتابونو نومونه په دې ډول دي:
# د ويښ زلميانو مبارزه او د استبداد عکس العمل 
# پر افغانستان در پنج قرن اخير کتاب باندي له نويو زياتونو سره د انتقادي مقالو مجموعه
# افغانستان تر وروستي افغانه (په سياسي تاريخ کي لنډه څېړنه) - د دې کتاب پر لومړی مخ ښاغلي زرملوال داسې کښلي: دا کتاب د هيواد هغو نوميالو زامنو او لوڼو ته وړاندې کوم چي د هغوی په سپېځلو وينو باندې خپل او پردي دواړو لوبې کړې دي اوکوي يې. 

==ناچاپه آثار==
#د ليکنو د ټولګې دوهم ټوک د چاپ لپاره تيارېږي .

==سرچينې==
<references/>‎
==باندنۍ تړنې==
*[http://www.tolafghan.com/posts/17559 دا څېرې د هېرېدو نه دي - د حبيب الله غمخور د ليکنو لړۍ - د غلام محی الدين زرملوال ژوندليک]






[[وېشنيزه:پښتانه]]
[[وېشنيزه:پښتانه سياستوال]]
[[وېشنيزه:پښتانه ليکوال]]
