امداد الله مهاجر مکي(١٨١٧_١٨٩٦)د [[سويلي اسيا]] صوفي عالم وو چي د [[چشتيه]] طريقې پيرو وو.

== ژوند نامه ==

=== ابتدايي ژوند ===
اصلي نوم يې امداد حسين ده،ليکن د شيخ محمد اسحاق دهلوي لخوا د امداد الهي نوم ورباندي کېښودل شو چي وروسته د امداد الله په نوم مشهور شو د پلار نوم يې حافظ محمد امين ده.امداد الله مهاجر مکي د [[هندوستان]] د اتراپردېش ايالت د سهارنپور ولسوالي په نانوته ښار كي د ١٢٣٣ سپوږميز کال د صفري مياشتي په ٢٢ چي د ١٨١٧ زېږديز کال د دسمبر له٣١نېټې  سره سمون خوري زېږېدلى.

=== ديني کارونه او سفرونه ===
د اتلس کلنۍ په عمر دده بيعت د ناصرالدين نقشبندي لخوا ومنل شو.وروسته ميان جي(نور محمد جهنجهانوي)ته د زده کړي لپاره ولاړ،له ميان جي صاحب نه يې د سلوك ځيني مراحل زده کړل،د ميان جي صاحب د وفات نه وروسته مولانا صاحب يو څه وخت جاينشين شو له شپږو مياشتو وروسته مدينې منورې ته د حج د ادا کواو لپاره ولاړ،د دسمبر په اوومه په ١٨٤٥ کال واپس [[بنارس]] ته راورسيد.

د [[حج]] له تکميلولو وروسته،امداد الله صاحب له شاه اسحق مهاجر مکي او يو شمېر نورو علماوو سره پاته شو،شاه صاحب ده ته وويل چي د مدينې منورې له زيارت وروسته بايد هند ته واپس لاړ شي.سيد قدرت الله بنارسي مکي د هغه ځيني مريدان مولانا امداد الله صاحب ته ورولېږل تر څو يې تر مدينې منوري ملګرتيا وکړي.

=== د بريتانيا په وړاندي د خپلواکي هڅي ===
څرنګه چي د وخت اشغالګر انګرېز پوځ په هند کي پر مسلمانانو سخت ظلمونه او وحشتونه شروع کړل،او پر مسلمانانو يې مذهبي محدوديتونه ولګول،د [[عيسويت]] پراخ تبليغ يې پيل کړ نو دهند مسلمانو علماوو ددوئ پر ضد د جهاد فتوا ورکړه،چي په تهانه بهون کي ددې [[جهاد]] رهبر د سيمه ايزو خلکو لخوا حاجي امداد الله مهاجر مکي وټاكل شو،حاجي صاحب د انګريزانو پر وړاندي سخت جهاد وکړ،چي يو له مشهورو جنګونو څخه يې د شملي جنګ وو چي په ١٨٥٧زېږدېز کال کي واقع شو.چي له دې جګړې وروسته مهاجر مکي صاحب مکې مکرمې ته [[هجرت]] وکړ،او د عمر تر پايه هلته پاته شو.

=== واده ===
امداد الله صاحب لمړنى واده د٤٨ کلنۍ په عمر وکړ.د لمړنۍ مېرمني له وفات وروسته يې له يوې داسي کونډي سره واده وکړ چي په سترګو معيوبه وه،هغې د کور ټول کارونه نه شواى کولاى نو مولانا صاحب ته يې د بلي مېرمني د کولو وړانديز وکړ،چي امداد الله صاحب بيا دريمه ښځه هم وکړه.مګر د امداد الله صاحب له يوې ښځي هم اولاد نه وو.

=== وفات ===
امداد الله صاحب د ١٣١٧سپوږميز کال د جمادى الاخر په ١٢ (١٨٩٦  زېږديز کال ) په [[مکه مکرمه]] کي له دې فاني نړۍ سترګي پټي کړې.او په جنت المعلى کي د شيخ کيرانوي تر څنګ خاورو ته وسپارل شو.

== شاعري ==

=== بېلګي ===
د امداد الله صاحب د شعر يوه نمونه چي ده د خپل استاد نور محمد په باره کي ويلي وه:

تم ہو اے نور محمد خاص محبوب خدا

ہند میں ہو نائب حضرت محمد مصطفیٰ

تم مدد گار مدد،امداد کو پھر خوف کیا

عشق کی پر سن کے باتیں کانپتے ہیں دست و پا

اے شہ نور محمد،وقت ہے امداد کا

آسرا دنیا میں ہے از بس تمہاری ذات کا

== مشهور خلفاء کرام ==
*مولانا [[رشيد احمد ګنګوهي]]
*[[اشرف علي تهانوي]]
*[[محمد قاسم نانوتوي]]
*[[مولانا محمد الياس کاندهلوي]]
*[[خليل احمد سهارنپوري]]


== سرچينې ==


[[وېشنيزه:١٨١٧ زېږېدنې]]
[[وېشنيزه:١٨٩٦ مړينې]]
[[وېشنيزه:سني اسلام]]
[[وېشنيزه:حنفي مذهب]]
[[وېشنيزه:حنفيان]]
[[وېشنيزه:ديوبندي]]
[[وېشنيزه:ديوبنديان]]
[[وېشنيزه:اسلامي هندي علماء]]
