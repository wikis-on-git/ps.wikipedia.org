[[Image:Femen 1.jpg|thumb|فیمینزم]]
[[Image: Woman-power emblem.svg|thumb|left|A generic symbol for feminism]]
فیمینزم {{Lang-en|Feminism}} په لغت كې د Female له کلمې څخه اخستل شوى دى، چې د ښځې په معنا ده، په دې توګه د فیمینزم معنا د ښځینوو په پلوۍ سره كوالى شو.
فیمینزم د شلمې پیړۍ د شپږمې لسیزې په پاى كې د يو منظم خوځښت په توګه را ښکاره شو. دا هغه فكري، سیاسي، ټولنیز او دبیلا بیلو افكارو او تګلورو پر بنسټ ولاړ خوځښت دى چې هدف يې ټولنیز او فرهنګي بدلونونه را منځ ته كول دي او د نر او ښځې ترمنځ د اړيكو د څرنګوالي د بدلون لپاره كار كوي، استراتیژيكه موخه يې د ښځې او نر تر منځ بشپړ مساوات راوستل دي، او په دې اړه د نر او ښځې دواړو جنسونو تر منځ د دښمنۍ او كركې اچونې څخه كار اخلي، او بالآخره د دين ، ژبې، تاريخ او كلتور نوې بڼه رامنځ ته كول غواړي.
ټولې هغه ډلې چې د فیمینزم تر نامه الندې په كار بوختې دي، دا باور لري چې ښځینه په ټولنه كې د يو ډول بې عدالتۍ او تیريو سره مخ دى، خو د دغه تیريو او بې عدالتیو د لاملونو په اړه جلا جلا څیړنې او نظرونه لري، چې د همدغه اختلافاتو پر بنسټ د فیمینزم خوځښت په خپل منځ كې په بیلابیلو تګلورو او ډلو ويشل شوى دى.
