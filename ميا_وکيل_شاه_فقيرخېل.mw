
'''ميا وکيل شاه فقيرخېل''' ([[زوکړه]] ۱۹۵۷ زېږدي [[کال]] د [[فبروري|فبرورۍ]] ۱۴، (۱۳۳۶ لمريز لېږدي کال) [[پښتونخوا]] [[مردان]]) د لوی [[افغانستان]] يو [[پښتو ژبه|پښتو ژبی]] [[ليکوال]]، [[څېړونکی]] او [[شاعر]] دی. 

==مخينه== 
مياوکيل شاه فقيرخېل د گلرنگ شاه فقيرخېل زوى، د ١٩٥٧ زيږدي کال د فبرورۍ د مياشتې پر ١٤ نېټه د پښتونخوا د مردان په ساول ډهیر نومې کلي کې دې [[نړۍ]] ته سترگې پرانيستې دي. نوموړي په پېښور پوهنتون کې زده کړې کړې دي او اوسمهال د مردان په پوسټ آفيس کې سرکاري دنده لري. 

ښاغلي مياوکيل شاه فقيرخېل د کورنۍ او نسب له پلوه د ستر [[خوشال خان خټک|خوشال]] په کورنۍ پورې اړه لري. ميا وکيل شاه فقيرخېل خپله د نسب آره (ونه) په اتم پښت کې د خوشال بابا د مشر ورور جميل خان (جمال خان) ته، چې يو روحاني شخصيت وو، رسوي او وايې چې د جميل خان (جمال خان) د مشر زوى محمد صديق په لمسيانو کې راځي. جمال خان هم د خپل ورور خوشال خان په څير د خپل ټبر (قبيلې) مشر او سردار وو، خو کله چې له شيخ کستير گل نه، چې په کاکا صاحب خټک سره يې شهرت درلود، د ولايت پوړۍ (درجه) تر لاسه کړه، نو کاکا صاحب ورته د فقير نوم غوره کړ او تر دې وروسته په همدې نامه سره اوڅار شو. جمال خان (فقير بابا) يو ډير ستر عالم، صوفي، د چشتيه او سهرورديه طريقو له لارويانو او پيروانو څخه وو. نوموړى پر ١١١٦ سپوږميز لېږدي کال مړ شوى دى. هغه شاعر او ليکوال هم وو. د پارسي قلمي نسخې يې تذکرة الاوليا او نور (محمد صلی الله علیه واله وسلم) يې د پېښور په پښتو اکيډيمۍ کې شته دي. بله قلمي نسخه يې د کابل په ملي ارشيف کې خوندي ده چې تذکره شيخ رحمکار نومېږي. همدارنگه د ده بل سجاده نشين او مريد، چې [[محمد صديق]] نومېږي، لوى شاعر او عالم وو چې شعري ديوان يې د صديق ديوان په نامه د افغانستان د [[پښتو ټولنه|پښتو ټولنې]] له خوا په کابل کې چاپ شوى دى. 

د ښاغلي ميا وکيل شاه فقيرخېل [[کورنۍ]] ته د جميل خان (جمال خان)، چې په فقير بابا سره يې شهرت درلود، د نامه له کبله فقيرخېل مياگان وايې. 

ميا وکيل شاه وايې، د پښتو ادب او تاريخ سره د ده مينه د هغه ستر او دروند ليکوال ارواښاد ميا فردوس شاه فقير خېل برکت دى، چې د فقيرخېلو آره (ونه) يې ترتيب کړې وه او د ميا شمس الدين مناقب فقير جميل يې چاپ کړي دي او ستر کار يې کړى دى. 

==په پوهنغونډو (عملي سیمينارونو) کې گډون== 

ميا وکيل شاه فقيرخېل په ځينو پوهنغونډو کې گډون کړى او هم يې خپلې مقالې پکې لوستلي دي: 

١- د افغانستان په جلال اباد ښار کې د ښاغلي [[زلمی هېوادمل|زلمي هېوادمل]] په وياړ جوړ شوي سيمينار کې.  

٢- په کوټه کې د ښاغلي [[عبدالروف رفيقي]] په وياړ جوړ شوي سيمينار کې. 

ميا وکيل شاه فقيرخېل خپل يو ځاني (شخصي) لوى [[کتابتون]] لري چې د ٦٠٠٠ په شاوخوا کې بېلابېل پوهنيز کتابونه په پښتو، اردو، پارسۍ او انگريزۍ ژبو پکې خوندي دي. 

==د شعر بېلگې یې== 

انتظار او تورې شپې دي ځکه ژاړم - 
د دروغو دې وعدې دي ځکه ژاړم 

ته به څنگه زما خواله اشنا راشي - 
زمونږ منځ کې فاصلې دي ځکه ژاړم 

خدای دې خېر کړي علامې بدلې ښکاري - 
د اسمان لمنې سرې دي ځکه ژاړم 

دا په تا چې څه تېريږي زه خبر يم - 
دا زما د ژوند قيصي دي ځکه ژاړم 

هغه لاړل چې پښتو به يې ژړله - 
اوس ولاړې پرې خازي دي ځکه ژاړم 

ما وې ډکه به جولۍ د مينې راوړم - 
راته بندې ستا کوڅې دي ځکه ژاړم 

په ژړا ژړا کې ووې وکيل شاه ته - 
ستا غمونه اندېښنې دي ځکه ژاړم  
 
==چاپ شوي نښيرونه يې== 

١- د تحقيق په رڼا کې. 

٢-د ميا حمدالله فقير خيل ديوان. 

٣- خدمتگار د فقيرخېل په کتبخانه(کتابتون) کې. 

۴- د احمد بن طالب کليات. 

۵- د معاذالدين خټک ديوان. 

۶- د صديق ديوان. 
 
۷- د [[کامگار خان خټک]] کليات. 
 
۸- د [[سکندر خان خټک]] کليات.   

==ناچاپ کتابونه يې== 
  
۱- تذکره جمال خان (فقير بابا). 
  
٢– د تاريخ څو پاڼې. 
 
٣- د جمال د بڼ گلونه (تذکره). 
 
۴- د [[پښتونستان]] د تصور گمنام خالق. 
 
۵- د پښتو منظوم داستاني ادبيات. 
  
۶- د امام الدين قيصه جمجمه. 
 
۷- د ميا تجمل شاه فقيرخېل منظوم طبي لغت. 
 
۸- د ميا محمد سعيد د بنگال او اسام منظومه سفرنامه.  

د ميا صاحب نورې څېړنيزې ليکنې د [[پاکستان]]، پښتونخوا او افغانستان په لاندېنيو مجلو او ورځپاڼو کې چاپ شوي دي: 
 
١ - د کراچۍ په پلوشه کې. 

٢- د کراچۍ په جرس کې. 

٣- د کراچۍ په روشن اخبار کې. 

٤- د پېښور پوهنتون په پښتو مجله کې. 

٥- د پېښور په درې مياشتينۍ تاتره کې. 

٦- د مردان په گلبڼ مجله کې. 

٧- د افغانستان په ننگرهار مجله کې. 

٨- د افغانستان په ژوندون مجله کې. 

٩- د خانه ايران په پیغام اشنا مجله کې. 

١٠- د کوټې په هېواد [[ورځپاڼه]] کې. 

١١- د پېښور په وحدت ورځپاڼه کې. 

١٣- د مردان په ننگ ناموس مجله کې. 

١٤- د مردان په پاڅون کې. 

۱۵- د [[زلمی هېوادمل|زلمي هېوادمل]] په ادارت شمشاد مجله کې. 

۱۶- له ننگرهاره د [[عبدالله خدمتگار بختاني]] په اداره ننگرهار مجله کې. 

۱۷- د نوميالي شاعر ارواښاد [[عبدالطيف وهمي]] په پښتو اوونيزه مهالنۍ غازي کې. 

۱۸- د اديب شاعر [[سردار خان فنا]] په پښتو اونيزه مهالنۍ امن کې. 

 ښاغلي ميا وکيل شاه فقير خيل په ځينو علمي سيمينارونو کې ګډون کړى دى او هم يې خپلې مقالې پکې لو ستلي دي : (١)- دافغا نستان د جلال اباد په ښار کې د ښاغلي زلمي هيوادمل صاحپ په وياړ جوړ شوي سيمينار کې (٢)-په جلال اباد کې د ښاغلي ډاکټر عبدالروف رفيقي صیب په وياړ جوړ شوي سيمينار کې مقاله اورولي (۳) په ۲۰۱۵ع کښې د پښتو اکيډمۍ کويټه په بين المللي سيمينار کې په پښتو ادب کښې د تحقيق عصري تقاضې په عنوان سره مقاله اورولي (۴) په جلال اباد کښې د ختيزو سيمو د ژرنلسټانو د انجمن د ګولډن جوبلي سيمينار کښې د نوموړي محقق ډاکټر لال باچا ازمون په سفر نامو مقاله اورولي (۵) په دسمبر ۲۰۱۸ع کښې د علومو اکيډمۍ کابل له خوا د نابغه خوشحال بابا په بين المللي سيمينار کښې شرکت کړی (۶ )په لغمان کښې د لغمان فرهنګي مرکز له خوا په مختلفو سيمينارونو کښې شرکت او مقالې اورولي او د مشر ميلمه په حيث يې هم شرکت کړی (۷) په کابل کښې پري د دانش خپرندويه ټولنه له خوا په ميا وکيل شاه فقير خيل او نوموړي انقلابي شاعر رحمت شاه سائل يو ورځنې سيمينار شوی ددې سر بيره ښا غلى ميا وکيل شا فقير خيل صاحب خپل شخصي لوى کتا بتون لري چې ۱۰۰۰۰ لس زره په شا اوخوا کې ډول ډول علمي کتابونه په پښتو،اردو،فارسي او انګريزي ژبو پکې خوندي دي .او دغه شان يې په کتابتون کښې ډير قيمتي قلمي نسخې هم خوندي دي ميا صا حب د پښتو ژبې ښه شه عر دى . دده دشعريوه بيلگه په لاندې ډول ده: انتظار او تورې شپې دي ځکه ژاړم د دروغو دې وعدې دي ځکه ژاړم ته به څنګه زما خواله اشنا راشي زمونږ منځ کښې فا صلې دي ځکه ژاړم خدای دې خېر کړي علامې بدلې ښکاري د اسمان لمنې سرې دي ځکه ژاړم دا په تا چې څه تېريږي زه خبر يم دا زما د ژوند قيصي دي ځکه ژاړم هغه لاړل چې پښتو به ئ ژړله اوس ولاړې پرې خزي دي ځکه ژاړم ما وې ډکه به جولی د مينې راوړم راته بندې ستا کوڅې دي ځکه ژاړم په ژړا ژړا کښې ووې وکيل شاه ته ستا غمونه اند يښنې دي ځکه ژاړم 
==اخځليک==
۱- د ليکوال لطيف ياد قېسبوک پاڼه. 
 



[[وېشنيزه:پښتانه ليکوال]]
[[وېشنيزه:پښتانه شاعران]] 
[[وېشنيزه:افغاني ليکوال]]‎ 
[[وېشنيزه:پښتانه]] 
[[وېشنيزه:افغانان]]
