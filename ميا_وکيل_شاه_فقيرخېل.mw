
'''ميا وکيل شاه فقيرخېل''' ([[زوکړه]] ۱۹۵۷ زېږدي [[کال]] د [[فبروري|فبرورۍ]] ۱۴، (۱۳۳۶ لمريز لېږدي کال) [[پښتونخوا]] [[مردان]]) د لوی [[افغانستان]] يو [[پښتو ژبه|پښتو ژبی]] [[ليکوال]]، [[څېړونکی]] او [[شاعر]] دی. 

==مخينه== 
مياوکيل شاه فقيرخېل د گلرنگ شاه فقيرخېل زوى، د ١٩٥٧ زيږدي کال د فبرورۍ د مياشتې پر ١٤ نېټه د پښتونخوا د مردان په ساول ډهیر نومې کلي کې دې [[نړۍ]] ته سترگې پرانيستې دي. نوموړي په پېښور پوهنتون کې زده کړې کړې دي او اوسمهال د مردان په پوسټ آفيس کې سرکاري دنده لري. 

ښاغلي مياوکيل شاه فقيرخېل د کورنۍ او نسب له پلوه د ستر [[خوشال خان خټک]] په کورنۍ پورې اړه لري. 
ښاغلى ميا وکيل شاه فقير خيل خپله د نسب شجره يا ونه په اتم پښت کې دخوشال بابا د مشر ورور جميل خان (جمال خان) ته چې يو روحاني شخصيت و رسوي او وايې چې د جميل خان(جمال خان) دمشر زوى محمد صديق په لمسيا نو کې راځي.جمال خان هم د خپل ورور خوشال خان په څير دخپلې قبيلې مشراو سردارو،خو کله چې د شيخ کستير ګل نه يې چې په کاکا صاحب خټک سره يې شهرت درلود دولايت درجه تر لا سه کړه نو کا کا صاحب ورته د فقير نوم غوره کړ چې تر دې وروسته په همدې نامه سره مشهور شو. جمال خان(فقير بابا) يو ډير ستر عالم او صوفي او د چشتيه او سهرورديه طريقو د لارويانو او پيروانو نه و .نوموړى په ١١١٦ ليږديز کال مړشوى دى . نو موړى شاعر او ليکوال هم و.دپارسي قلمي نسخې يې تذکرة الاوليا او نور محمد يې د پيښور په بښتو اکيډيمۍ کې شته.بله قلمي نسخه يې دکابل په ملي ارشيف(کابل نيشنل ارکايو)کې خوندي ده چې تذکره شيخ رحمکار نو ميږي .همداراز دده بل سجاده نشين او مريد چې محمد صديق نو ميږي لوى شاعر او عالم و چې شعري ديوان يې د صديق ديوان په نا مه دافغانستان د پښتو ټولنې له خوا په کابل کې چاپ شوى دى.
دښاغلي ميا وکيل شاه فقير خيل کورنۍ ته د جميل خان(جمال خان) چې په فقيربابا سره يې شهرت درلود دنامه له کبله فقير خيل ميا گان وايې.
ښاغلى ميا وکيل شاه فقير خيل وايې د پښتو ادب او تاريخ سره دده مينه دهغه ستراو دروند ليکوال ارواښا د ميا فردوس شاه فقير خيل برکت دى چې د فقير خيلو شجره يې تر تيب کړې وه اود مياشمس الدين مناقب فقير جميل يې چاپ کړي دي اوستر کار يې کړى دى .
ميا صاحب که څه هم ډير لږ شعرونه ويلي دي ،خو نو موړى د تخقيقي کارونو سره زياته مينه لري.
دښاغلي ميا وکيل شاه فقير خيل چا پي کتا بونه :
١-دتحقيق په رڼا کې
٢-دميا حمدالله فقير خيل ديوان
٣-خد متگار دفقير خيل په کتبخانه(کتابتون) کې
نا چا په کتا بونه يې :
١-تذکره جمال خان (فقير بابا)
٢- دتاريخ څو پا ڼې
٣-داحمد دين طالب کليات
٤-دمعزالدين خټک ديوان
دميا صاحب نورې تحقيقي ليکنې او مقالې دپاکستان ،پښتونخوا او افغا نستان په لاندنيو مجلواو ورځپا ڼو کې چاپ شوي دي : 
١- دکراچۍ په پلو شه
٢- دکراچۍ په جرس
٣- دکرا چۍ په روشن
٤-دپيښور پو هنتون د پښتو په مجلې کې
٥- دمردان په تاتره
٦-د مردان په ګلبڼ
٧- دافغا نستان د ننګرهار په مجله
٨- دافغانستان په ژوندون مجله
٩- دخانه ايران په پيغام اشنا مجله کې
١٠- دکوييټې په هيواد ورځپا ڼه کې
١١- دپيښور په وحدت ور ځپا ڼه کې
١٣-دمردان په ننگ نا موس کې
١٤- دمردان په پا څون کې
ښاغلي ميا وکيل شاه فقير خيل په ځينو علمي سيمينارونو کې ګډون کړى دى او هم يې خپلې مقالې پکې لو ستلي دي :
١- دافغا نستان د جلال اباد په ښار کې د ښاغلي زلمي هيوادمل صاحپ په وياړ جوړ شوي سيمينار کې
٢-په کوييټه کې د ښاغلي عبدالروف رفيقي په وياړ جوړ شوي سيمينار کې
ددې سر بيره ښا غلى ميا وکيل شا فقير خيل صاحب خپل شخصي لوى کتا بتون لري چې د٦٠٠٠ په شا اوخوا کې ډول ډول علمي کتابونه په پښتو،اردو،فارسي او انګريزي ژبو پکې خوندي دي .
ميا صا حب د پښتو ژبې ښه شه عر دى . دده دشعريوه بيلگه په لاندې ډول ده:
انتظار او تورې شپې دي ځکه ژاړم
د دروغو دې وعدې دي ځکه ژاړم
ته به څنګه زما خواله اشنا راشي
زمونږ منځ کښې فا صلې دي ځکه ژاړم
خدای دې خېر کړي علامې بدلې ښکاري
د اسمان لمنې سرې دي ځکه ژاړم
دا په تا چې څه تېريږي زه خبر يم
دا زما د ژوند قيصي دي ځکه ژاړم
هغه لاړل چې پښتو به ئ ژړله
اوس ولاړې پرې خزي دي ځکه ژاړم
ما وې ډکه به جولی د مينې راوړم
راته بندې ستا کوڅې دي ځکه ژاړم
په ژړا ژړا کښې ووې وکيل شاه ته
ستا غمونه اند يښنې دي ځکه ژاړم لږ وګوره
