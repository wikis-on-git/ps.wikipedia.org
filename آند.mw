[[دوتنه:Almeida Júnior - Moça com Livro.jpg|بټنوک|کيڼ|اندمن]]
'''اند''' د [[ماغزه|ماغزو]] هرې هغې عقلي او پوهنيزې کړنې ته وايي چې د يوه وگړي ضمير په موضوعي توگه پکې ښکېل کېږي. دا هغه وړتيا ده چې د نظرياتو په بڼه رامېنځ ته کېږي او يا هم د نظرياتو په اوډلو او تنظيم کې کارېږي. اند ته په [[عربي ژبه]] فکر وايي او کله نا کله د ادراک، ضمير، سوچ او خيال په هممانيزو هم پېژندل کېږي.<ref>Webster's II New College Dictionary, Webster Staff, Webster, Houghton Mifflin Company, Edition: 2, illustrated, revised
Published by Houghton Mifflin Harcourt, 1999, ISBN 0395962145, 9780395962145, pg. 1147</ref>  اند د نژدې ټولو انساني کړنو او غبرگونونو، پوهاوي او د پوهاوي فېزيکي او مېټافيزيکي آر، پروسې او تاثراتو ترلاندې نغښتی دی. دا د ډېرو اکادميکو پوهنو لکه ژونپوهنه، فلسفه، ساپوهنه او ټولنپوهنې د اوږدبنسټو موخو له اغېزو هم شمېرل کېږي.

اند په نړۍ کې د بېلابېلو معقوليتونو د پېژندلو او د هغوی تر منځ د توپيرونو د پېژندلو لپاره لاره پرانيزي چې هر معقوليت د يوه ځانگړي ښکارندوی او تعبير په بڼه ځانته ځای لري. همداراز اند د ځاني اړتياوو، ښکېلتياوو، موخو، پلانونو، ژمنو، غوښتنو او هيلو پر بنسټونو ولاړه وړتيا گڼل کېږي.

== سرچينې ==
<references/>

[[وېشنيزه:اند]]
