{{صندوق معلومات شخص
| نوم = 
| انځور= Mohammad Hanif Atmar in Tehran.jpg
| څرګندونه=حنیف اتمر په تهران کې
| د زيږيدنې نيټه ={{birth year and age|1968}}
}}
[[دوتنه:Atmar in November 2009-cropped.jpg|بټنوک|289px|محمد حنيف اتمر]]
'''محمد حنيف اتمر''' (۱۹۶۸ - ) (''انگرېزي: Mohammad Hanif Atmar'') د [[افغانستان]] د کورنيو چارو پخوانی وزير دی. تر دغې دندې دمخه نوموړی د ښوونې او روزنې او د کليو د پراختيا او بيا رغاونې د وزير په توگه هم دندې ترسره کړي.

==مخينه==
حنيف اتمر يو پښتون دی او د پلار نوم يې محمد آصف اتمر دی. هغه د افغانستان د پخواني پاچا، [[محمد ظاهر شاه]] د واکمنۍ پر مهال په لغمان کې زېږدېدلی دی. کله چې محمد حنيف اتمر ځوان شو نو خپله لومړنۍ دنده يې د [[خاد]] (خدمات امنيت دولتي)، د افغانستان څارگرې ادارې سره پيل کړه.<ref>{{cite book |first=Christopher M. |last=Andrew |coauthors=Mitrokhin, Vasili |title=The World Was Going Our War: The KGB and the Battle for the Third World |publisher=Basic Books |year=2005 |isbn=9780465003112 |page=408}}</ref> او د همدغې ادارې د يوې ځانگړې څانگې سره يې کار کاوه.<ref name=NYT/>  د افغان-روس په جگړه کې هغه د مجاهدينو پر وړاندې جنگ کړی چې همداراز يې په ۱۹۸۸ کال کې د جلال آباد په جگړه کې خپله پښه له لاسه ورکړې.<ref name=NYT/>  کله چې کابل د مجاهدينو په واک کې ورغی نو نوموړي افغانستان پرېښوده او برتانيې کې کډوال شو.<ref name=NYT/>

==زده کړې او دندې==
محمد حنيف اتمر د انگلستان له يورک پوهنتون نه دوه ديپلومه ترلاسه کړي. لومړنی ديپلوم يې د مالوماتي تخنيک او کمپيوټر په څانگه کې او يوه ماسټري يې له ۱۹۹۶ نه تر ۱۹۹۷ کالونو په موده کې د عامه کړنلارو، نړېوالو اړيکو او د جگړې وروسته بيا رغونې په زده کړو کې لاس ته راوړې.<ref name=USAID>{{cite web |title= Minister of Education Makes First Trip to the U.S. for Global Literacy Conference |url=http://afghanistan.usaid.gov/en/Article.106.aspx |publisher=USAID |date=2006-09-18 |accessdate=2009-03-23}}</ref>  هغه په روانه توگه په پارسي، انگرېزي او اردو ژبو خبرې کولی شي.<ref name=bio/>  په ۱۹۹۲ ز. کال کې هغه د افغانستان او پاکستان په اړه د بشري اجنسيو سلاکار وه، چې دا دنده يې تر دوه کالونو پورې درلوده.<ref name=USAID/>  تر دې وروسته هغه د ناروې افغان کوميټې ته ولاړ او هلته يې د پروگرام منېجر په توگه تر ۲۰۰۰ کال پورې شپږ کاله کار وکړ.<ref name=USAID/>  په هماغه کال نوموړی هغه د نړېوالې ژغورنې کوميټې يا آی آر سي له خوا د افغانستان لپاره د مرستيال ډايرکټر جنرال په توگه په دنده وگومارلی شو،<ref name=USAID/> خو په ۲۰۰۱ ز. کال کې پر امريکا د ۱۱ د سېپتمبر د بريدونو وروسته چې امريکا پر افغانستان يرغل وکړ او د بون د تړون له مخې په افغانستان کې يوه موقعته دولتي اداره جوړه شوه، نو اتمر هم د گڼ شمېر نورو افغانانو په څېر افغانستان ته ولاړ او د طالبانو وروسته افغان حکومت سره يوځای شو.

==سياسي ژوند==
===د ښاري پراختيا او پرمختگ وزیر (وزیر وزارت باز سازي و انکشاف دهات)===
په ۲۰۰۲ ز. کال کې اتمر ته د موقعتې ادارې لخوا بلنه ورکړل شوه چې په حکومت کې د ښاري پراختيا او پرمختگ د وزير په توگه دنده ترسره کړي. او په همدې توگه هغه دا بلنه ومنله او د حامد کرزي په مشرۍ د طالبانو د واکمنۍ وروسته د افغانستان د نوي دولت د کابينې غړی شو. دا چې دی د کابينې تر ټولو ځوان ټېکنوکرات غړی وه نو ده خپله تجربه او انرژي په دې توگه وکاروله چې د افغانستان يو شنډ وزارت يې بېرته فعاله کړ او پر پښو درولو وروسته يې اهمې لاسته راوړنې درلودې چې آن د افغانستان تر نورو ولايتونو پورې هم ورسېدې او د څلور کالونو تر پايه د نژدې ۵۰۰ ميليونه ډالرو د کالنۍ بوديجې خاوند وگرځېد.

===د ښوونې او روزنې وزير (د پوهنې وزیر)===
د ۲۰۰۶ ز. کال په مۍ کې محمد حنيف اتمر د ولسي جرگې د ډېرکيو د اعتماد د رايې تر گټلو وروسته د ښوونې او روزنې د وزير په توگه لواړه وکړه. هغه د [[حامد کرزی|حامد کرزي]] د کابينې د لږشمېر کاميابو وزيرانو په کتار کې شمېرل کېږي چې د افغانستان دولت ته يې د پام وړ کارونه کړي، دا ځل د ښوونې او روزنې د وزير په توگه هغه د افغانانو د يوه عمده اړتيا، د ښوونې د نشتوالي سره مخامخ وه او په دغه برخه کې هغه د هېواد په ليرو پرتو سيمو کې د طالبانو د گواښونو برسېره گڼ شمېر نوي انسټيوټونه او ښوونځي پرانيستل.

===د کورنيو چارو وزير===
د ۲۰۰۹ ز. کال د جنوري په ۱۰مه نېټه ښاغلي اتمر د امريکايي سناتور او د امريکا د ولسمشر مرستيا جو بايډن سره په کابل کې د يوې کتنې په ترڅ کې د افغان ملي پوليس په اړه داسې وييل چې د امريکا متحده ايالتونه د افغاني پوليسو په روزنه او ځواکمن کولو ژمن دي.<ref name=RFE>{{cite news |title=Afghan Interior Minister Says Biden Promised To Help Improve Police Force |url=http://www.rferl.org/content/Afghan_Interior_Minister_Says_Biden_Promised_To_Help_Improve_Police_Force/1369567.html |publisher=[[Radio Free Europe]] |date=2009-01-13 |accessdate=2009-03-23}}</ref>  د ځينو لخواا دا کتنه ډېره اهمه وه او داسې وييل کېږي چې د ۲۰۰۹ کال د ولسمشرۍ په ټاکنو کې اتمر هم يو احتمالي کانديد وي.<ref name=RFE/> د ۲۰۰۹ کال په پېل کې حنيف اتمر په افغانستان کې د طالبانو د شتون د شمېر اټکل داسې وکړ چې د هغه په گومان په افغانستان کې له ۱۰۰۰۰ نه تر ۱۵۰۰۰ طالبان شته.<ref>{{cite news |title= US has no long-term designs on Afghanistan, says Obama |url=http://www.dailytimes.com.pk/default.asp?page=2009%5C03%5C01%5Cstory_1-3-2009_pg20_5 |publisher=''[[Daily Times (Pakistan)|Daily Times]]'' |date=2009-03-01 |accessdate=2009-03-23|archiveurl=https://archive.is/4B6Z|archivedate=2012-09-06}}</ref>  د ۲۰۰۹ ز. کال په مارچ کې د گارډين ورځپاڼې يو راپور خپور کړ چې په دغه راپور کې د حامد کرزي او د امريکا او اروپايي متحدينو تر منځ د تاوتريخوالې خبر مطرح شوې چې د يوه نوي لومړي وزير د رول يادونه هم پکې شوې، دا چې د داسې يو رول لپاره هېڅ کوم بل نوم لا تر اوسه پورې نه دی څرگند شوی خو د ورځپاڼې ليکنې داسې اشاره کړې چې ښاغلی اتمر د امريکا په رسمي جگپوړو کې ښه پېژندل شوې څېره ده.<ref>{{cite news |first=Julian |last=Borger |coauthors=MacAskill, Ewen |title= US will appoint Afghan 'prime minister' to bypass Hamid Karzai |url=http://www.guardian.co.uk/world/2009/mar/22/us-afghan-plan-to-bypass-karzai |publisher=''[[The Guardian]]'' |date=2009-03-22 |accessdate-2009-03-23}}</ref>

==چاپ شوي آثار==
محمد حنيف اتمر يو شمېر کتابونه په انگرېزي ژبه هم ليکلي چې هغه په دې توگه دي:
*''Development of Non-Governmental Organizations in Developing Countries'' (په پرمختلونکو هېوادونو کې د غېر دولتي تنظيمونو پرمختگ)
*{{cite book |title=From rhetoric to reality: The role of aid in local peacebuilding in Afghanistan |publisher= University of York |place=York |year=1998 |url=http://www.cmi.no/publications/publication/?1113=from-rhetoric-to-reality}} (with Arne Strand and Sultan Barakat)
*''Humanitarian Aid, War and Peace in Afghanistan: What to Learn?''(بشري مرستې، سوله او جگړه په افغانستان کې: څه بايد زده کړو؟)
*''Politics and Humanitarian Aid in Afghanistan and its Aftermath for the People of Afghanistan''
*''Afghanistan or a Stray War in Afghanistan''.

==سرچينې==
{{reflist}}

==باندنۍ تړنې==
*[http://www.brookings.edu/events/2009/0225_afghanistan.aspx Speech on Promoting Good Governance and Fighting Corruption in Afghanistan] at the [[Brookings Institute]]

[[وېشنيزه:د شورای نظار غړي]]
[[وېشنيزه:د شمالي ټلوالې غړي]]
[[وېشنيزه:افغان کمونيستان]]
[[وېشنيزه:د افغانستان د کمونيست پرچم ډلې سياستوال]]
[[وېشنيزه:د افغانستان د خلق / پرچم د ډيموکراټيک گوند سياستوال]]
[[وېشنيزه:د افغانستان د پرچم ډلې سياستوال]]
[[وېشنيزه:افغانان]]
[[وېشنيزه:پښتانه سياستوال]]
[[وېشنيزه:افغان سياستوال]]
[[وېشنيزه:افغان وزيران]]
[[وېشنيزه:لوېديځپال]]
[[وېشنيزه:سياستوال]]
[[وېشنيزه:پښتانه]]
[[وېشنيزه:لوېديځپاله سياستوال]]
