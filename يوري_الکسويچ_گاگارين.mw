'''يوری الکسو يچ گاگارين''' [[روسي ژبه|روسي ]]: ''Юрий Алексеевич Гагарин''  '''يوري گاگارين''' د ۱۹۳۴ز کال دمارچ پر ۹ [[ لويه کمونسټي روسيه|دشوروي اتحاد]] لومړنۍ هواباز دی . دی د [[دسمولنسک ويلايت|سمولنسک]] د ويلايت د گژاتسك دښار دکلوشينو د کلي ديوه بزګر اوغريب سړي په کورنۍ کې دنياته سترگې  پرانستلې . د [[د گژاتسك ښار|گژاتسك]] ښار په ۱۹۶۸کال  کي دگاگارين په نامه ونومول سو.

== مخينه ==
گاگارين پلارالكسي ايوانويچ گاگارين( ۱۹۷۳-۱۹۰۲) Алексей Иванович Гагарин اومورئي  آنا تيموفيونا ماتيوا Анна Тимофеевна Матвеева (۱۹۸۴-۱۹۰۳) دواړوپه  کلخوزکي  د بزګر په تو گه کارکاوه . گاگارين يو وروراودوې خويندې درلودې. د گاگارين پلار ډير غريب و،ټوله ورځ په بزګري مصروف و . له همدې لامله د گاگارين روزنه دهغه دمشرې خور پر غاړه وه .
== د ګاګارين ژوند او کورنۍ ==
ددوهمې نړيوالي جگړې په دوام کې دگاگارين کورنۍ هم لکه دشوروی نوروگړي  داقتصادي ستونزو سره مخامخ وه . ددې ستونزوترڅنگ دهغه ورور اوخور [[جرمني]] [[نازيست|نازيانو]]پسله هغه چې ددوی داوسېدوسيمه يې ونيوله  د اجباري کارلپاره په زورجرمني ته بوتلل او د دوهمې نړېوالې جگړې تر پايه پوري هلته پاته شول. د جگړې تر پای ته رسېدو وروسته  خپل هيواد ته راستانه  شول  .
== زده کړې ==
يوري گاگارين په ۱۹۴۱ کال دسپتمبرپه لومړۍ  نېټه  ښوونځي  ته شامل شو،خو د همدې کال داکټوبر پر ۱۲مه جرمنيانودغه سيمه ونيوله اوښوونځی ېې وتړل شو  .
دوه نيم کاله گاگارين  دتعليم نه محروم پاتې  شو، پسله هغه چې کله شوروي لښکروپه ۱۹۴۳ کال داپريل پر ۹ دغه سيمه له هټلري لښکروڅخه ازاده کړه دلته دوباره ښوونځی فعال  اوگاگارين هم ښوونځۍ ته ولاړ اوپر درس ويلويې پيل وکړ.  په ۱۹۴۵ کال يې کورنۍ د[[گژاتسک]] ښارته راکډه شوله ،چېرې چې گاگارين دښونځۍ شپږ م ټولگی پای ته ورساوه . البته گاگارين د ۱۹۴۹ز کال د مې  په مياشت کې لومړني تعليمات  پای ته ورسول .
يوري گاگارين له ماشومتوب څخه دالوتکوسره مينه درلوده اوتل به يې دالوتکومډلونه  رسمول اود الوتکوپه هکله ئې کتابونه لوستل .ديوري گاگارين درياضي اوفزيک ښوونکی هم د دوهمې نړيوالې جگړې په وخت کې[[ پيلوټ]] و. ممکن د هغه سره اړېکو هم دپيلوټۍ سره دهغه پرعلاقې او هڅومثبته اغېزه شيندلې وي.
د۱۹۴۹ کال دسپتمبرپر ۳۰ مه د[[مسکو]]ولايت د [[لوبېرڅ]] په[[ ښار]]کي  دځوانوکسب گرو لسم لمبر [[ تخنيکم پوهنځی|تخنيکم]]  ته شامل شوچې دهغه سره يوځای يې  د شپې لخوا د[[پښ|آهنگری]] تخنيکم کې هم  په زده کړو مصروف و،او په ۲۱۹۵۰ کال  په عالي درجه ترې فارغ شو . يوري گاگارين په ۱۹۵۱ کال د هوايي خدماتوتخنيکم هم خلاص کړ .
۱۹۵۱ز کال داگست په مياشت کي دسراتف دښار صنعتی تخنيکم ته شامل شواود۱۹۵۴ کال داکتوبرپر ۲۵ مه دلومړی ځل لپاره دساراتف هوايي کلوب ته لارپيداکړه .په   ۱۹۵۵کال هغه په عالی درجه تعليم خلاص کړ.
== لومړی ځل الوتکه په هوا کول ==
دلومړی ځل لپاره ئې په ياک Як-18۱۸ الوتکه کښي مستقل پرواز وکړ.  هغه په ۱۹۶ پروازوکې ۴۲ ساعته او۲۳ دقيقي پروازکړی  دی .
د۱۹۵۵ کال داکتوبرپر ۲۷ هغه اردوته جزب شواودپيلوټۍ دمسلکي عالي زده کړولپاره  د[[ارينبورگ]] په ښارکي دچکالوفسک په هوايي تخنيکم کښي زده کړه  پيل کړه .يورگاگارين  دغه تعليمي موسسه هم د۱۹۵۷ کال داکتوبرپر ۲۵  په عالي درجه پاي ته ورسوله اوترفراغت وروسته دوه کاله  دشمالي بحری قواووپه  هوايي ۱۲۲ نمبرغونډکي دپوځۍ بم اچونکو ميگ ۱۵۶ايس ((МиГ-15бис)) الوتکي دپيلوټ په توگه  دنده سرته ورسول .  يوري گاگارين په ۱۹۵۹ کال نږدې ۲۶۵ساعته پروازوکړ ی دی .

<ref>  [د ټول افغان پاڼه (د حبيب الله غمخور ليکنه)|http://www.tolafghan.com/posts/21406]</ref>

يوري گاگارين په ۱۹۵۷کال د ديوې روسی  انجلی ((والنتينا گُرياچوا)) Валентине Ивановне Горячевой. سره واده وکړ  .

يوري گاگارين په ۱۹۵۹ کال ددسمبرپر ۹ دشوروي اتحاددکسمنافتانو(فضائې پيلوټانو) ډلې کښي دشاميلېدولپاره خپله عريضه اړونده مقاماتوته ورکړه چي پسله يوې اونۍ دهغه غوښتنې ته مثبت جواب وويل سواويوري گاگارين دروغتيايي معيناتولپاره مرکزی شفاخانې ته ولېږ ل سو . تر اړينو روغتيايي معايناتواوڅېړنو وروسته يوري گاگارين دفضايي پروازودپيلوټانوډلې ته شامل شو،داهغه ډله  پيلوټان وه چي فضاته دهوايي بېړئ پوسيله دپروازلپاره تربيه کېدل .ژ

په ۱۹۶۰ ز کال دمارچ پر دريمه دشوروي قواوودعمومي قوماندان دامرله لخې  هغه دهغو يولسو کانديدانوپه

جمله کي شامل سوکوم چي فضاته دهوايي بېړۍ پوسيله دالوتنې لپاره ترروزنې لاندي نيول سوی وه اودهمدې

کال دمارچ پر ۲۵ مه پروازته داماده گۍلپاره دنوی کارځاي ته ولاړ اوهلته تر دوامداره معينې زده کړې اوتحقيقاتي  کارونووروسته دلومړني فضانورد(هواباز) ياکسمنافت په توگه وټاکل  سو.

يوري گاگارين لمړنۍ انسان وچي په ۱۹۶۱  زکال داپريل پر ۱۲ ئې  دواستوک په نوم هوايي بېړۍ په(Vostok 3KA-2) لمبربېړۍ کي  د((سروی درخته)) په مستعارنامه  کيهان ته  دبايکانورله توغونکی ستېشن څخه وتوغول سو. يوري گاگارين دمځکې پر شاوخوايوساعت او۴۸ دقيقې  پروازوته دوام ورکړ دورسپارل شوی دندې دسرته رسولونه وروسته  په بری سره  مځکې ته روغ رمټ  راستون شو .

هغه د۲۷ کالو وو چي فضاته ئي سفر وکړ کله چي بيرته راوگرځېد دشوروي ولس دتودهرکلی سره مخامخ شواوهغه ئي دخپل هيواد دقهرمان په توگه دژوندتر ورستيو شېبوپوري نازاوه .

 يوري گاگارين  دژوند تر وروستۍ شېبودشوروي اتحاددعالي شوراافتخاري غړېتوب درلود.

همدا ډول د۱۹۶۳ کال ددسمبرپر شلمه دفضايي تحقيقاتودپيلوټانو (کوسمنافت ) دروزلودمرکزدرئيس دمرستيال په توگه وټاکل سو. په عين وخت کي د((سيوز)) دفضایی بېړۍ دپيلوټ  ولادمير ميخایيلويچ  کماروف چي ټاکل سوې وه   د ۱۹۶۷ کال داپريل پر ۲۳ ئې فضاته پروازوکړي ددوبليور پيلوټ په توگه اړين تمرينات ترسره کول .

سفرونه :

يوري گاگارين له فضانه په بری سره مځکې ته په راستنېدوسره نه يوازي په شوروي اتحادبلکي په ټوله نړۍ کي مشهورسو،دپخواني شوروي اتحادپر ښارو اوجمهوريتوسربېره ئي دنړۍ زياتوهيوادوته لکه  ايتاليا، چكسلواكيا،انگلستان ، آلمان، هنگري ، فرانسې، بلغاريا، گانا، كوبا، مكزيك، برازيل، ناروي، هند، مصر، ليبريا، كاناډا وجاپان ته  سفرونه وکړه ،پدغوښارواوهيوادوکښي دعاموخلکو،پوهانو،سياسي اوټولنيزوسازمانونولخواپه عالي بڼه هرکلی  وسو.

ستاينه : د۱۹۶۱ کال داپريل د۱۴ دشوروي اتحاددعالي شورادفرمان له مخې دشوري دقهرمان لقب ورکړه شو .

په ۱۹۶۱ ز کال دچکسلواکيا دولسمشردفرمان له مخې دسوسيالستي کارقهرمان لقب ورکړه سو .په همدې کال داپريل پر ۲۸ دبلغاريادوزيرانوشورادفرمان له مخې دسوسيالستي کاردقهرمان لقب ترلاسه کړ، همدا ډول دويتنام ددموکراتيک جمهوريت دکاردقهرمانی لقب ترلاسه کړ.په ۱۹۶۱ داپريل پر ۱۴ دشوروي اتحاد دعالي شورادمشرتابه لخوادلنين عالي نښان ،دهمدې کال  داپريل پر۲۳ مه  دبلغاريا هيواددگيورگي ديميتريف نښا ن  ورکړه سو . همدا ډول ئي دپولنډ،کيوبا، هنگري ،اوپه ۱۹۶۲ زکال دجنوري پر ۳۱  دعربی متحده عماراتو،  ليبريا،شرقی المان ، اندونزيا هيوادودمشرتابه لخواپه عالي نښانواومډالوونازول شو،دا ډول  هغه ته دفنلنډ دکمونست گوند دمرکزی کمېټې طلايي مډال ورکړه سو. په ۱۹۶۱ دجولاي دمياشتي په ۱۱ دبريتانيا دنړيوالو اړېکودټولنې لخوادطلاپه مډال وياړ سوی دي . همدا ډول يوري گاگارين ته د اطريش ،سويډن ،ايتاليا ،فرانسي ،هندوستان اودنړۍ له يوشميرهيوادو اوهمدا ډول دشوروی اتحاد دمختلفو سازمانواوډله زيزو رسنيولخواپه عالي مډالو اونښانووياړل سوئ دی .

ديادولووړده چي په پخواني شوروي اودنړۍ په يوشمېرهيوادوکي ميدانونه ،واټونه اوکوڅې دگاگارين په نامه نومول شوې دي  .همدا ډول دبلغاريا ددرو ښارو،په يونان کي  دافين دښار،کيپر کښي دوښارو،فرانسې اوچکسلواکيا په هيوادوکي ددغوهيوادوديوه ښارافتخاري اوسېدونکی (تابعيت) وياړاوهمد ډول دمصر هيواد دقاهرې اوالکساندرې دښارد دروازوطلايي  کيلي ورکړل سوې ده .

په ټوله نړۍ کښي شاوخوا ۳۶ مختلفې علمي موسسې ميدانونه او واټونه ،۳۷دښارو کوڅې ،۱۶ پارکونه ،په مسکو ښارکي دميترودوې  استگاوي (تم ځاي ) او ۱۷ ښوونځۍ ،کلتوري مرکزونه  ديوري گاگارين په نامه نومول سوی دي .

د۱۹۶۱ کال نه تر ۱۹۶۸ کال دفبروري تر ۱۷ مي پوري يوري گاگارين دنيکولاي  ايگور  ږوکوفسکي  ((Н. Е. Жуковского)) په نامه پوځی هوايي انجينری اکاډمی کښي تحصيل وکړاودطلايي مډال په ترلاسه کولوسره ئي دغه اکاډمي پاي ته ورسول . يوري گاگارين  د۱۹ ۶۸ کال د مارچ پر ۲۷ دفضايي الوتنې لپاره په ميگ ۱۵  الوتکه کښي دتمرين په وخت کي دهوايي حادثې له مخې چي الوتکه راولويدل  له خپل مربی سره يوځاي له منځ ولاړ اواوجسد ئې د کرملين دماڼۍ بغل ته ښخ سو.

ديوري گاگارين دلومړني پروازنه سږکال داپريل په ۱۲ پنځوس  کاله پوره کېږي ، ددې ورځې اويوري گاگارين په ياداودرناوي به په روسيه کښي ځانگړې غونډي جوړي  شي.

يوري گاگارين دروسې دخلکو دوياړلو افتخاراتوڅخه شمېرل کيږي اودهغه خاطره تل ددوي په زړونوکي پاته ده. همدا اوس هم چي کله يوپيلوټ هواته پروازکوي ديوري گاگارين دغه جمله  (( په يې خلې)) يعني ولاړو   له ځان سره تکراروي . روسان يوري گاگارين دخپل هيوادسترافتخاربولي اوپه نامه ئي وياړي .

== سرچينې ==
<references/>‎
