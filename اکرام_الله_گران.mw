'''اکرام الله گران''' (۱۹۳۸ - ۲۰۱۴ ز کال (۱۳۹۳ لمريز) د ډيسمبر ۱۱) يو افغان شاعر وو، چې په [[پښتو]] ژبه يې شعرونه ليکل . 
==مخينه== 
اکرام الله گران پر ۱۹۳۸ ز کال د [[خيبر پښتونخوا]] د [[پېښور]] د چارسدې  د پړانگ په ياسين زو سيمه کې د ساداتو په یوه علمي کورنۍ کښې د ميا فضل رحيم کره زيږيدلى دی . خپلې لومړنۍ زده کړې يې د چارسدې  تحصيل بازار په ښوونځي کې وکړې، خو  د حالاتو له کبله يې خپلو نورو زده کړو ته دوام ور نه کړاى شو.  

نوموړي له کوشنيوالي څخه له شعر او شاعرۍ سره مينه درلوده . د ۱۹۶۰ ز کال پر شاوخوا چې کله ارواښاد [[سيد جلال مضطرب]] د چارسدې  د پښتو ادبي محفل جوړ کړ،  نو ارواښاد اکرام الله گران به يې هرې ادبي غونډي ته راباله . د اکرام الله گران په وينا «کله مې چې په رائټرز گلډ پښتو اجلاسونو کې له [[قلندر مومند]]، [[حمزه شينواري]] او نورو ملگرو سره ناسته پاسته پيل شوه نو زما ادبي تنده ماته شوه.» سيد جلال مضطرب، [[غني خان]]، [[حمزه شينواری]] د اکرام الله گران نزدې دوستان ول. 

اکرام الله گران په شاعرۍ کې ډېره پاملرنه غزل ته کړې او نظم يې ډير کم ليکلي . دی وايي چې مراد صيب به راته ويل چې غزل او نظم دواړه ليکه، خو حمزه صيب به راته وېل چې غزل ليکه . د اکرام الله گران ډير شعرونه د وخت نامتو سندرغاړو په خپلو غږونو کې هم ويلي چې نږدې ټول نامتو شوي دي . 
==مړينه== 
اکرام الله گران په كوزه پښتونخوا كې د ۱۳۹۳ لمريز (۲۰۱۴ ز کال) د ډسمبر د میاشتې پر ۱۱ نېټه د پېنځه نۍ (زيارت) په ورځ له دې فاني نړۍ د تل لپاره سترگې پټې کړې. 
==چاپ شوي نښيرونه==  

==د شعر څو بېلگې== 

غزل

چې زما مينه ستا پــه كـار نه راځي - ماله جــــــــانانه! بلــــه لار نه راځي 

زما د زړه په چينه خـــوله دې كېږدي - كه ميخانه كې د چــــــا وار نه راځي 

د پوهو سترگو مې تـــا لوست ونه كړ - ماله په خوله چـــل د اظهار نه راځي 

د لېونو هوښيـــــــــــــــــاري هم ومنه - په مېرو گرځي، خو په ښار نه راځي 

د فن د خرڅ هنـــــــر مو زده نه كړلو - د دغې گټــــــــــــې كاروبار نه راځي 

گـــــران د سپرلي زخم په څه وگنډي - چـې يې په لاس د زلفو تار نه راځي



==سرچينې== 
#http://www.pashtoonkhwa.com/?page=news&cnt=2121 
#http://www.voadeewaradio.com/content/article/2554602.html
