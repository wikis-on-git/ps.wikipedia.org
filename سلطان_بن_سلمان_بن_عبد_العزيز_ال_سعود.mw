سلطان بن سلمان بن عبد العزيز ال سعود (انګلیسي: Sultan Bin Salman Bin Abdulaziz Al Saud) – (زوکړه: ۲۷ جون ۱۹۵۶) د سعودي عربستان د هوايي ځواکونو یو پخوانی الوتګر (پیلوټ) دی چې په امریکايي تشیال ماکو (Space Shuttle) ایس‌ټي‌ایس-۵۱-جي ماموریت کې یې د باروال کارپوه (payload specialist) په توګه برخه واخیسته. نوموړی د ال سعود د شاهي کورنۍ غړی دی؛ او لومړنی مسلمان، لومړنی عرب او د شاهي کورنۍ لومړنی کس دی چې تشیال ته تللی دی.

==مخکینی ژوند==
سلطان بن سلمان ال سعود د ۱۹۵۶ د جون پر ۲۷مه د سعودي عربستان په پلازمېنه ریاض کې زېږېدلی او د سعودي عربستان د پاچا سلمان بن عبد العزیز ال سعود دوهم زوی دی. مور یې سلطانه بنت ترکي بن احمد السدیري نومېده چې د ۲۰۱۱ په جولايي کې مړه شوه. سلطانه د ترکي بن احمد السدیري، چې د عصیر پخوانی والي وو او د عربستان د پاچا سلمان بن عبد العزیز تره (کاکا) هم کېږي، لور وه. شهزاده سلطان د فهد، احمد، عبد العزیز او فیصل سکه ورور دی.

==زده‌کړې==
شهزاده سلطان خپلې لومړنۍ او منځنۍ زده‌کړې په ریاض کې بشپړې کړې دي. د امریکا له ډنور پوهنتون (University of Denver) څخه یې په ډله‌ییزو اړیکو (mass communication) کې لوړې زده‌کړې ترسره کړې؛ او په ۱۹۹۹ کې یې له سیراکیوز پوهنتون (Syracuse University) څخه په ټولنیزو او سیاسي پوهنو کې ماسټري ترلاسه کړه.

==پخوانۍ تجربه==
شهزاده سلطان بن سلمان خپل کارژوند په ۱۹۸۲ کې د سعودي عربستان د اطلاعاتو وزارت د نړیوالو اړیکو په څانګې کې د څېړونکي په توګه پیل کړ. دې دندې یې تر ۱۹۸۴ پورې دوام وکړ. د سعودي د اتلانو د هغې ډلې د رسنیزې کمیټې مرستیال مشر وو چې د امریکا په لاس انجلس کې یې د ۱۹۸۴ په دوبني اولمپيک کې ګډون کاوه.

==دندې==

==غړیتوب==

==نور ولولئ==
* [[د ستورمزلو لړليک]]
* [[د مسلمانو ستورمزلو لړليک]]


[[Category:ستورمزلي]]
[[Category:مسلمان ستورمزلي]]
[[Category:عرب ستورمزلي]]
[[Category:اسیاسي ستورمزلي]]
