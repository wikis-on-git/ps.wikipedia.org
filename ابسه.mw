'''آبسه''' د عضويت بېلا بېلو ووبونو کې د خيرو سيمه اييزې راټولېدنې ته وېل کېږي . چې د يوې التهابي ساحې په مرسته چې هلته د ليو[[کوسايټ]]ونو خپرېدنه او احتقان  وي ، په روښانه توګه ښکاري او راچاپېره کېږي . يا په يوه [[ووب]] کې دقيح داسې راټولېدل چې د[[ انتان]] له لامله زيانمن شوی وي د آبسې په نوم يادېږي . په بله وينا آبسه د[[باکټرېريا|باکټرياؤ]] د تلقيح شاوخوا کې د تميعي نکروز په يوې ساحې کې د [[نيوتروفيل]]ونو د [[محراق]]ي راټولېدو په بڼه پيل کېږي او وروسته له بشپړ تاسيس څخه آبسه په [[پيوجېنېک پرده]] کې د خيرو موضعې او څپه اييز راټولېدل دي . خيرې د [[نېکروسېز|نکروټيک]] ووبيزو ژونکو او نکروټيک [[سپين کرويات]]  نيمه اوبلنه پاتې شونی دی . يا د مکروبونو راټولېد دي چې سپين کروياتو څخه او ووب له منځه تللي وي او د يوه کېريم دوله مايع د رامنځته کېدو لامل ګرځېدلی وي . په بله وينا د خيرې په نوم يادېږي . پيوجېنيک [[غشاّ]] يوه داغلي طبقه لري چې د نيوټروفيلو څخه جوړه شوې او بله باندنۍ طبقه لري چې له[[ وعايي ګرانولېشن ووب]] څخه جوړه شوې وي . آبسه ځانګړو [[ميکروب]]ونو د مداخلې له کبله چې د ټپونو زرقياتو او نورو انتانونو له لامله پيدا شوي وي ، په ووب باندې پيداکېږي.  کله چې ميکروبونه ووبونه تخريب کړي د وينې سپين کرويات او انټي باډي په هغه ځای کې راټولېږي او په ميکروبونو يرغل کوي. په پيل کې ابسه د ګرانولېشن کپسول په مرسته او وروسته بيا د منظمو ووبونو د کپسول په مرسته احاطه کېږي. ابسه اکثراً د پيوجېنېک، سټافېلوکوکس، سټرېپټوکوکس، نيموکوکس، اېشريشا کولي، معايي مکروبونو او نورو په مرسته رامېنځ ته کېږي. همدارنګه معقم ابسه (Aseptic Abscess) د هايپرټونيک محلولونو د زرق کولو او نورو مخرشو موادو له امله رامېنځ ته کېږي. ځني وخت د تايوپينټون (Thio-pentone) په شان مخرشو موادو د زرق کولو له امله په نرمو ووبونو کې هم يوه معقمه ابسه جوړېږي.












[[en:Abscess]]

[[ar:خراج]]
[[gn:Jati'i]]
[[ay:Jinq'ichata]]
[[be:Абсцэс]]
[[be-x-old:Абсцэс]]
[[bjn:Sawan]]
[[bs:Apsces]]
[[br:Gor]]
[[bg:Абсцес]]
[[cs:Absces]]
[[de:Abszess]]
[[dv:މުލިހި]]
[[et:Abstsess]]
[[es:Absceso]]
[[eo:Absceso]]
[[fa:دمل]]
[[fr:Abcès]]
[[gl:Absceso]]
[[hr:Apsces]]
[[io:Abceso]]
[[id:Bisul]]
[[ia:Abscesso]]
[[it:Ascesso]]
[[he:מורסה]]
[[ka:აბსცესი]]
[[lt:Pūlinys]]
[[ms:Bisul]]
[[nl:Abces]]
[[ja:膿瘍]]
[[no:Verkebyll]]
[[nn:Verkebyll]]
[[pl:Ropień]]
[[pt:Abscesso]]
[[qu:Ch'upu]]
[[ru:Абсцесс]]
[[scn:Pustema]]
[[sk:Absces]]
[[sl:Absces]]
[[sr:Apsces]]
[[fi:Paise]]
[[sv:Varböld]]
[[tl:Bukol]]
[[th:ฝี]]
[[tr:Apse]]
[[tk:Absses]]
[[uk:Абсцес]]
[[zh:膿瘡]]
