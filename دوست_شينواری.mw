[[دوتنه:Afghan Dost Shinwari.jpg|250px|بټنوک|دوست شينواری]]

[[دوتنه:DostShinwarai.png|250px|بټنوک|دوست شينواری]]
'''دوست شينواری''' (په انگرېزي: ''Dost Shinwari'') (زوکړه ۱۳۰۴ ل [[کال]]، [[ننگرهار ولايت]]-[[مړینه]] د ۱۳۷۲ ل کال د [[وري]] ۱۱، [[کابل]]) يو افغان [[پښتو ژبه|پښتو ژبی]] [[ليکوال]]، اديب، څېړونکی او [[شاعر]] وو.  

== زده کړې ==
ارواښاد دوست شينواری پر ١٣٠٤ ل کال د ننگرهار ولايت د شينوارو د هسکې مينې ولسوالۍ د ثناخېلو په کلي کې زېږېدلی دی. مور او پلار يې ورباندې دوست محمد نوم کېښود، خو په کور کلي او ولس کې د (خان) په نامه يادېده. په لس کلنۍ کې يې د مروجه ديني علومو زده کړې ته ملا وتړله. لومړنۍ زده کړې يې په خپل کور کلي کې له ديني عالمانو څخه او د نورو زده کړو لپاره [[پېښور]] ته ولاړ. بيا يې د پېښور د برتاکال، [[اگره پور]]، [[مردان]]، [[اشنغر]]، شيرپاو او [[کوهاټ]] په سيمه ييزو ديني مدرسو کې زده کړو ته دوام ورکړ. [[هېواد]] ته له راستنيدو سره د [[تگاب]] په حمديه مدرسه کې شامل شو. 

د ١٣٢٩ ل کال د [[کب (مياشت)|کب]] پر ١٥ نېټه د کابل په عربي دارالعلوم کې شامل شو. پر ١٣٣٩ ل کال کې له نوموړي دارالعلوم څخه په لوړه درجه فارغ شو. 

دوست شينواری د ١٣٤٠ ل کال په وري مياشت کې د انيس ورځپاڼې د پښتو څانگې د محرر په توگه مقرر شو. 

ارواښاد دوست شينواري يوازې په خپل ځان نه، بلکې په نورو يې هم د زده کړې لورېينه ډېره وه، نو ځکه يې هغه مهال د هسکې مينې ولسوالۍ يوه لويه ډله ماشومان په [[رحمان بابا]] [[لېسه]] کې شامل کړل چې اوس هغوي ټول ځانونه د دوست صاحب د احسانونو پوروړي گڼي. 
 
شعر ويل دوست ته له خپل پلاره په ميراث پاتې وو. پلار يې سيد عمر نوميده. هغه که څه هم په ليک لوست نه پوهېده، خو د ولسي شاعرانو په ډله کې يې ښه ځای درلود. دوست ﻻ په دارالعلوم کې په زده کړو بوخت وو چې د شعر په ويلو يې پيل وکړ. د شاعرۍ انگازې يې هغه مهال ډېرې شوې، کله چې يې شعرونه په [[انيس ورځپاڼه]] کې خپاره شول. 

 پر ١٣٣٧ ل کال د دوست د شعرونو د (گردېزي) دويمه درجه رسنيزه جايزه په نصيب شوه. د همدغو کلونو په شاوخوا کې دوه ځلې نور هم په [[نثر]] او [[نظم]] کې د لومړۍ او دويمې درجې جايزو په گټلو بريالی شو. 

دوست شينواری د ١٣٤٣ ل کال د وږي پر ١٨ نپټه د لوړو زده کړو لپاره پخواني [[شوروي اتحاد]] ته وﻻړ. يو [[کال]] يې د [[روسي ژبه|روسي ژبې]] مقدماتي کورس په ليننگراد (اوسني سان پترزبورگ) کې ولوست او نورې زده کړې يې د [[رستوف]] ښار د دولتي [[پوهنتون]] د ادبياتو په پوهنځي کې د ماسټرۍ تر علمي درجې پورې پای ته ورسولې. 

== دندې == 
 
ښاغلی دوست شينواری په شوروي اتحاد کې تر زده کړو وروسته هېواد ته راستون او سملاسي د [[پښتو ټولنه|پښتو ټولنې]] په علمي کادر کې ومنل شو. 

ارواښاد دوست له هماغې ورځې نه د مړينې تر شيبې پورې د پښتو ټولنې او وروسته بيا د علومو اکاډمۍ په بېلابېلو څانگو کې دندې ترسره کړې؛ څو کاله يې د پښتو څېړنو د نړيوال مرکز د مشر په توگه هم [[دنده]] ترسره کړې ده. هېواد ته تر راستنېدو وروسته له دوست سره د [[شعر]] ويلو هغه پخوانۍ مينه نه وه پاتې. کله کله به يې يو نيم شعر په کومه [[مشاعره]] کې وايه. 

دوست د شعر ويلو په ځای خپله ټوله پاملرنه د پښتو ادب په بېلا بېلو برخو کې علمي څېړنيزو کارونو ته واړوله. د هغه لومړۍ علمي او څېړنيزې مقالې د [[کابل مجله|کابل مجلې]] په څو پرله پسې گڼو کې خپرې شوې. 
==مړينه== 
ليکوال، شاعر او څېړونکی دوست شينواری د ١٣٧٢ ل کال د وري پر ۱۱ نېټه د ٥٨ کالو په عمر د [[زړه]] د هغې ناڅاپي ناورغۍ له لامله، چې ورپيښه شوې وه، د افغانستان د وسله وال پوځ په ۴۰۰ بستريز [[روغتون]] کې له دې فاني [[نړۍ]] څخه سترگې پټې کړې. د هغه جنازه د وري پر ۱۲ نېټه د [[کابل ښار]] د يو گڼ شمېر علمي او ادبي شخصيتونو، د خدای بښلي د خپلوانو او دوستانو په بدرگې د کابل د سمنټ خانې په هديره کې خاورو ته وسپارل شوه. اروا يې ښاده او جنت يې ځای.
== چاپ شوي آثار ==
# '''د افغانستان ژبې او توکمونه''' -  ١٣٤٥ ـ ل کال کې د پښتو ټولنې له خوا چاپ شوی دی .
# '''د پښتو دولسي ادب لارې''' -  ١٣٥٦هـ ل کال د پښتو ټولنې له خوا چاپ او خپور شوی .
# '''پښتانه کو چيان''' ـ لومړی ټوک : د پښتو څيړنو دبين املللي مرکز له خوا په ١٣٦٢ ل کال کې چاپ او خپور شوی .
# '''د ادب د تيوري اساسونه''' - د هغه کتاب نو م دی چې د چاپ او څيړنو دولتي کميټې له خوا په ١٣٦٥هـ ش کال کې چاپ شوی دی .
# '''زړه پانگه''' - د دوست پنځم څيړنيزاثر دی چې د قاموس بڼه لری او په ١٣٦٣ ل کال کې د پښتو څيړ نو د بين املللي مرکز له خوا چاپ شوی دی .
# د خوشحال هغه اشعار چې تر اوسه نه دي چاپ شوي (څيړنه ، قلمي) دغه اشعار چې د قلمي نسخو څخه را ټول شوي دي يوه برخه يې د خو شحال د کلياتو په لومړي ټوک کې خپره شوې ده چې په ١٣٥٩ل کال کې د افغانستان د علومو اکاډمۍ له خوا چاپ شوی دی. د يوه مستقل اثر په توگه ﻻنه نه دي خپورشوي خو په قلمي بڼه د دوست په کتابتون کې شته ، کيدای شي په راتلونکې کې چاپ ته وسپارل شي .
# '''افغانستان په او يستا کې''' - د نشراتو د رياست له خوا په ١٣٦٩ ل کال په کابل کې چاپ او خپور شوی دی .
# '''ژبپانگه''' - د زړې پانگې د کار ادامه ده چې د دوست شينواري له مړينې وروسته د هغه مشر زوی فضل الله دوست په مالي لگښت په ١٣٧٧ ل کال په پيښور کې چاپ شوی دی .
# '''پښتانه څوک دي؟''' - دا د هغې رسالې نوم دی چې په قلمي بڼه د دوست په کتابتون کې موجوده وه او زياته برخه يې پخوا په پښتو څيړنو کې چاپ شوی وه . دغه رساله د هغه دوهم زوی همايون دوست په خپل شخصي لگښت په ١٣٧٧ ل کال په پيښور کې چاپ کړې ده .
# '''د طبې بوټو قاموس''' - په اختيارات بديعي کې د ذکر شوو طبي بوټو تحليل او څيړنه ده چې د قاموس په بڼه ترتيب شوې . د دې کتاب د چاپ مالي لگښت د هغه دريم زوي روښان دوست په غاړه واخيست چې په ١٣٧٩ ل کال په پيښورکې له چاپه راووت .  
#  سلگۍ (شعري ټولگه)، لومړی چاپ ١٣٤٦ ل کال، د پښتو ټولنې به خوا، دويم چاپ ۱۳۸۹ ل کال. 

د پورتنيو تاليفاتو په څنگ کې هغه اثار چې د ارواښاد دوست شينواري په اهتمام، تحليل، تحشيه، سريزه او لغتنامو سره چاپ شوي، په لاندې ډول دي:

# د [[ميرزا خان انصاري]] ديوان – پښتو ټولنه ١٣٥٤ ل کال چاپ. 
# روښاني  رساله ــ پښتو ټولنه، د ١٣٥٥ ل ل کال چاپ.  
# د [[سکندر خټک]] [[ليلا او مجنون]]، پښتو ټولنه، د ١٣٥٨ ل ل کال چاپ.  
# د صديق ديوان ــ پښتو ټولنه، د ١٣٥٨ ل ل کال چاپ.  
# د علم رساله ــ د افغانستان د علومو اکاډمۍ د ١٣٦٤ ل ل کال چاپ. 
# اختيارات بديعي. 
 
سربيره پر پورتنيو اثارو، ارواښاد دوست په سلگونو علمي او څېړنيزې مقالې ليکلې، چې په خپل وخت کې د هېواد په رسنيو کې خپرې شوې دي.

دوست  شينواري د هېواد په دننه او بهر کې په يو لړ زياتو سيمينارونو او کنفرانسونو کې برخه اخيستې ده. هغه د خپلو څېړنو په پايله کې يوازې د نورو محقيقينو په پل باندې پل نه ايښو ده، بلکې د خپل نظر درلودونکی شخصيت وو. 

== ناچاپ آثار == 

== سرچينې ==
* [http://shamshad.bloguna.tolafghan.com/posts/13009 د شمشاد وېبلاگ]
# http://www.tolafghan.com/posts/13144 
# http://pashtunews.com/%D8%AF-%D8%A7%D8%B3%D8%AA%D8%A7%D8%AF-%D8%AF%D9%88%D8%B3%D8%AA-%D8%B4%DB%8C%D9%86%D9%88%D8%A7%D8%B1%DB%8C-%DB%B2%DB%B5-%D8%A7%D9%85-%D8%AA%D9%84%DB%8C%D9%86-%D8%A7%D9%88-%D8%AF-%D8%AF%D9%87-%D8%AF/ 

== باندنۍ تړنې ==


[[وېشنيزه:افغاني ليکوال]]
[[وېشنيزه:پښتانه ليکوال]]
[[وېشنيزه:افغاني څېړونکي]]
