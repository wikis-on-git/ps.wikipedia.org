[[دوتنه:Afghan Dost Shinwari.jpg|250px|بټنوک|دوست شينواری]]

[[دوتنه:DostShinwarai.png|250px|بټنوک|دوست شينواری]]
'''دوست شينواری''' (په انگرېزي: ''Dost Shinwari'') (زوکړه ۱۳۰۴ ل کال، [[ننگرهار ولايت]]-مړينه د ۱۳۷۲ ل کال د وري ۱۱، کابل) يو افغان پښتو ژبی [[ليکوال]]، اديب، سرڅېړونکی او [[شاعر]] وو، چې گڼ شمېر څېړنيز اثار يې ليکلي دی.  

== زده کړې ==
ارواښاد دوست شينواری پر ١٣٠٤ ل کال د ننگرهار ولايت د شينوارو د هسکې مينې ولسوالۍ د ثناخېلو په کلي کې زېږېدلی دی. مور پلار يې ورباندې دوست محمد نوم ايښی، خو په کور کلي او اولس کې د (خان) په نامه  يادېده. په لس کلنی کې يې د مروجه ديني علومو زده کړې ته ملا وتړله. لومړنۍ زده کړې يې په خپل کور کلي کې له ديني عالمانو څخه او د نورو زده کړو لپاره [[پېښور]] ته ولاړ. بيا يې د پېښور په برتاکال، اگره پوره، [[مردان]]، [[اشنغر]]، شيرپاو او [[کوهاټ]] په سيمه ييزو ديني مدرسو کې زده کړو ته دوام ورکړ. [[هېواد]] ته تر راستنيدو سره د [[تگاب]] په حمديه مدرسه کې شامل شو. 

د ١٣٢٩ ل کال د [[کب]] پر ١٥ نېټه د کابل په عربي دارالعلوم کې شامل شو. پر ١٣٣٩ ل کال کې له نوموړي دارالعلوم څخه په لوړه درجه فارغ شو. 

دوست شينواری پز ١٣٤٠ ل کال په وري مياشت کې د انيس د ورځپاڼې د پښتو څانگې د محرر په توګه مقرر شو. 

ارواښاد دوست شينواري يوازې په خپل ځان نه، بلکې په نورو يې هم د زده کړې لورېينه ډېره وه، نو ځکه يې هغه مهال د هسکې مينې ولسوالۍ يوه لويه ډله ماشومان په [[رحمن بابا]] [[لېسه]] کې شامل کړل چې اوس هغوي ټول ځانونه د دوست صاحب د احسانونو پوروړي ګڼي. 
 
شعر ويل دوست ته له خپل پلاره په ميراث پاتې وو. پلار يې سيد عمر نوميده. هغه که څه هم په ليک لوست نه پوهېده، خو د ولسي شاعرانو په ډله کې يې ښه ځای درلود. دوست ﻻ په دارالعلوم کې په زده کړو بوخت وو چې د شعر په ويلو يې پيل وکړ. د شاعرۍ انگازې يې هغه مهال ډېرې شوې، کله چې يې شعرونه په [[انيس ورځپاڼه]] کې خپاره شول. 

 پر ١٣٣٧ ل کال د دوست د شعرونو د (گردېزي) دويمه درجه رسنيزه جايزه په نصيب شوه. د همدغو کلونو په شاوخوا کې دوه ځلې نور هم په [[نثر]] او [[نظم]] کې د لومړۍ او دويمې درجې جايزو په گټلو بريالی شو. 
 
== دندې ==
== چاپ شوي آثار ==
# '''د افغانستان ژبې او توکمونه''' -  ١٣٤٥ ـ ل کال کې د پښتو ټولنې له خوا چاپ شوی دی .
# '''د پښتو دولسي ادب لارې''' -  ١٣٥٦هـ ل کال د پښتو ټولنې له خوا چاپ او خپور شوی .
# '''پښتانه کو چيان''' ـ لومړی ټوک : د پښتو څيړنو دبين املللي مرکز له خوا په ١٣٦٢ ل کال کې چاپ او خپور شوی .
# '''د ادب د تيوري اساسونه''' - د هغه کتاب نو م دی چې د چاپ او څيړنو دولتي کميټې له خوا په ١٣٦٥هـ ش کال کې چاپ شوی دی .
# '''زړه پانگه''' - د دوست پنځم څيړنيزاثر دی چې د قاموس بڼه لری او په ١٣٦٣ ل کال کې د پښتو څيړ نو د بين املللي مرکز له خوا چاپ شوی دی .
# د خوشحال هغه اشعار چې تر اوسه نه دي چاپ شوي (څيړنه ، قلمي) دغه اشعار چې د قلمي نسخو څخه را ټول شوي دي يوه برخه يې د خو شحال د کلياتو په لومړي ټوک کې خپره شوې ده چې په ١٣٥٩ل کال کې د افغانستان د علومو اکاډمۍ له خوا چاپ شوی دی. د يوه مستقل اثر په توگه ﻻنه نه دي خپورشوي خو په قلمي بڼه د دوست په کتابتون کې شته ، کيدای شي په راتلونکې کې چاپ ته وسپارل شي .
# '''افغانستان په او يستا کې''' - د نشراتو د رياست له خوا په ١٣٦٩ ل کال په کابل کې چاپ او خپور شوی دی .
# '''ژبپانگه''' - د زړې پانگې د کار ادامه ده چې د دوست شينواري له مړينې وروسته د هغه مشر زوی فضل الله دوست په مالي لگښت په ١٣٧٧ ل کال په پيښور کې چاپ شوی دی .
# '''پښتانه څوک دي؟''' - دا د هغې رسالې نوم دی چې په قلمي بڼه د دوست په کتابتون کې موجوده وه او زياته برخه يې پخوا په پښتو څيړنو کې چاپ شوی وه . دغه رساله د هغه دوهم زوی همايون دوست په خپل شخصي لگښت په ١٣٧٧ ل کال په پيښور کې چاپ کړې ده .
# '''د طبې بوټو قاموس''' - په اختيارات بديعي کې د ذکر شوو طبي بوټو تحليل او څيړنه ده چې د قاموس په بڼه ترتيب شوې . د دې کتاب د چاپ مالي لگښت د هغه دريم زوي روښان دوست په غاړه واخيست چې په ١٣٧٩ ل کال په پيښورکې له چاپه راووت . 
== ناچاپه آثار ==
== سرچينې ==
* [http://shamshad.bloguna.tolafghan.com/posts/13009 د شمشاد وېبلاگ]
# http://www.tolafghan.com/posts/13144 
# 
== باندنۍ تړنې ==


[[وېشنيزه:افغاني ليکوال]]
[[وېشنيزه:پښتانه ليکوال]]
[[وېشنيزه:افغاني څېړونکي]]
