ساپيان  د [[غرغښت]] په ټولنيز گروپ کې یوه مهمه قبیله ده . ددغې قبيلې اکثر وگړي په کونړ ، [[لغمان]] ، [[کاپیسا]] او د مومند په ایجنسۍ کې استوگنه لري . 
د ساپو قبیله د تاریخ په اوږدو کې په مختلفو او بیلابیلو نومونه سره یاد شوي لکه ساپي ، صافی ، ساپین ، سپین ، سابیس ، سابیت ، ساپیست سافیت ، ساپینگ ، ساپيتا ، ساپیستا ، اساپنتیه ، سپنته ، سوپتا او نور . دغه قبیله په لومړي سرکي لاندېنیو درې ښاخونو ویشل شوي دي گوربز ، مسود او ودیر داسې روایتونه شته چې ساپيان یوه پخوانئ اریايي قبیله ده چې ده یوناني کلاسیک مؤرخينو لخوا ذکر شوې ده او سنکدر د کونړ او لغمان په ځمکو کې ددغو خلکو سره مخامخ شوي دي او ډیر جنگونو يې هم ورسره کړي دي. ددې خلکو څه برخه د باجوړ په شا او خوا کې هم د سکندر سره په جگړو کې مخامخ شوي دي .
[[لغمان ولايت|لغمان]] او کونړ ته د ساپو د راتلو په اړه داسې ویل کیږي چې  د ۲۰۰۰ قبل میلاد په شاوخوا کې باختري اریایانو دشمير د زیاتوالي له او د ځايي د تنگوالي له کبله په لېږد پیل وکړ چې د هندوکش له درو نه د کاپیسا په سيمه کې کښته شول  او له دې ځايي نه يې تقريباً د سیندونو طبعي مجراگانې په مخه نیولې سهیل ختیز او سهیل لويديځ خواوو ته خواره شول چې د هغو څخه یوې ډلې د کابل سیند مخه نیولې او د [[نجراب]] ، [[تگاب]] ، [[سروبي]] او لغمان لارې د کونړ د سیند سیمې ته رسیدلي دي . 
په دې کې د هیڅ شک او تردید ځایی نشته چې ساپو د میلاد نه ۲۰۰۰ زره کاله دمخه په مهاجرتونو پیل کړی او اوس په کاپیسا ، کوهستان ، کوه ساپي ، لغمان ، [[کونړ]] ، جندول (باجوړ) پشهت ، سوات او باجوړ کې میشت دي . 
دساپو استوگنې سیمې : د ساپو زیات شمیرد کونړ په ولایت کې استوگنه لري چې په نوموړي ولایت اسداباد ، پیج دره ، چپه دره ، نرنگ ، سرگاڼي ، دانگام ، څوکۍ ، نورگل ، باډيل ، دیوه گل ، مزار دره او شونگړۍ کې دي . 
همدا راز دلغمان ولایت مرکز ، عمرزیو ، علي خیلو ، پاچا خیلو ، احمدزیو ، باړيزیو ، سالاؤ ، گاگړ ، کوټالی ، درویش اباد ، د ولت شاه ، [[الینگار]]، اتوک، چکله او دوگل کې هم ساپي ژوند کوي .
زیات شمېر ساپيان د هلمند ولایت ، بلخ ولایت، بغلان ولایت او کاپیسا ولایت د تگاب او نجراب په ولسوالیو کې هم  استوگنه لري . همداراز د پروان ولایت په کوه ساپي ، سیدخیلو ، کوهستان او کوهدامن کې هم یو زیات شمیر ساپي میشت دي . د ننگرهار ولایت د کوز کونړ ، کامه ، دره نور او داسې ولسوالیو کې هم ساپي اوسیږي 
ډير شمیر ساپي چې د مومندو ایجنسۍ کې استوگنه لري کلتور اور رواج يې کټ مټ مومندو ته ورته دی .
د ساپو له پښتنې ټبر څخه یو زیات شمير کورونه په سیوۍ کې میشت دي خو څرگنده دي وي چې دغو ساپو اوس پښتو هېره کړې ده او د سندیانو کلتوري حاکميت يې په ځان منلی دی .

== وټه ایز (اقتصادي) جوړښت يې  ==
د کونړ ساپي لدې کبله چې د کرنې ځمکې لږې دي د هغې ترڅنگ غواگانې ، بزې ، گډیان او میښې هم ساتي چې ددغو د غوښو ، شودو  او نور حاصلاتو څخه گټه اخلي ، ددوی دکرنې ځمکې اکثره للمي دي چې اوبه نه ور رسیږي او یا د اوبو رسېدل ورته ناممکنه دي ، اکثر بزگران يې په غريبئ کې ژوند تیروي ، په تېره بیا هغه بزگران چې دبادارانو ( د ځمکو خاوندانو) ځمکې کري مجبوره او مکلف دي چې د تخم نه پرته (بدون) نورې ټولې ستونزې لکه غویان ، د برگزئ ایالات ، د ځمکې وهل ، کرل ، رېبل راټولول او میده کول پخپله غاړه واخلي ،  تردې چې د ځمکې د خاوند کورته د حاصلاتو وړل هم د برگز په غاړه دي . برگز مجبور دی چې ددې نورو کارونو ترڅنگ د خپل بادار خره ، غواگانې او یامیښې هم وساتي . همداراز بزگر خپل بادار ته د غره نه وړیا (مفت ) لرگي راوړي  د بزگر ښځه د ځمکې د خاوند د ښځې اوامرو ته باید غاړه کیږدي . لنډه دا چې اکثره خلک يې غریب او نیستمن بزگران دي
== خوراک  ==
دوی په خوړو کې اکثره د جوارو ، وربشو او وريجو نه کار اخلي . څرنگه دوی د بزگرۍ ترڅنگ په مالدارۍ هم بوخت (مصروف) دي نو اکثره یې د غواگانو او ميښو د مستو او شړومبو نه هم گټه اخلي او غوړي يې په شتمنو (پیسه دارو) خلکو پلوري . 
== جامې  ==
دوی اکثره د دبزو د وژغڼو نه ځانته مخصوصې جامې جوړوي جې درویشي (کمیس او پتلون) ته ورته دي خو تڼۍ نه لري ، ښځې یې تور پړوني او اوږده کمیسونه لري . ددوی پرتوگونه چین داره وي . نارینه یې د خامتا د ټوکر نه هم ځان ته جامي جوړوي  او اکثره یو ډول ټوپۍ چې پکول ورته وايي د وړیو نه جوړ شوي وي په سر کوي.
== میلمه پالنه  ==
د وټه ایزې (اقتصادي) تنگسئ او بي وسئ سره سره ساپي میلمه پاله خلک دي  دوی د میلمنو لپاره حجرې لري چې پدې کار کې یو له بل سره سیالي کوي ، په دوی کې د میلمنو قدر زیات دی ، ددوی په حجرو کې د موسیقۍ الات لکه رباب، سیتار ، منگئ اور نور هم وي .
== پښتنې ننگ  ==
ساپي د قام په ننگ کې غیرتمن خلک دي ، دوی د خپل هیواد د ازادلو په خاطر د انگریزي ښکلیلاک گرو سره څو څو ځلې جنگېدلي دي او ډول ډول قرباني یې ورکړې ده ، همدا سبب دی چې د کونړ په اولسي ژوند کې د وسلې درلودل او ساتل ډير اهمیت لري او د ساپو په اړه وايي 
ساپو ډير وژلي دینه دکونړ غلامحمده باډيل ته مه ځه
چې یو ورځ د یو ساپي په کور نارینه ماشوم وزېږيد څرنگه چې په اکثرو پښتنو کې دا رواج شته چې د نارينه ماشوم تر زېږيدو وروسته د ټوپک ډزې کوي څرنگه چې دغې سړي ټوپک نه درلود نو لاړ ترڅو يوټوپک پیدا کړي او ډزې وکړي ، خو چا خپل ټوپک ورنکړه ، کوم وخت چې بیرته خپل کور ته راستون شه نو چا ورته وویل چې راشه زوی دې وگوره کنه کبر به وشي ، نو هغه په ځواب ورته وویل چې باید زما زوی د لومړي ځل لپاره زما مخ ونه ویني ځکه زه دومره نامرد د خداي په لویه دنیا کې يو ټوپک هم نلرم چې د زوي د زېږيدو اعلان پرې وکړم نوکه هغه زما مخ وگوري نو ښایی چې د هغه څخه به هم زما غوندې بې همته سړی جوړ شي ، ښه به دا وي چې د یو نارینه او باهمته سړي مخ وگوري .
ساپی د غیرت او ننگ په ټکي سر او مال ورکوي په دوی کې ښځو ته طلاق ورکول سخته بې ننگي ده ، څوک چې د چا په ښځه تورن شي نو د ژوند بیا په مرگ شمېرل کیږي ، د چا په کور کې چې څوک مړ شي نو که نیستمن هم وي نو هغه مجبوره او مکلف دی چې خیرات وکړي ، پدوي کې د خیرات به پرته د مړي ښخول شرم گڼل کیږي ، همداراز دوی ملایانو او میاگانو ته د خیرات ، صدقې او سرسايې نه هیڅ هم سرغړونه نه کوي.
دوی د عُذر او ننواتې په واړندې د ډیرې لوی گناه نه هم تیریږي  لنډه دا چې دوی په پښتنې ننگ کې ډير ټینگ دي . 
یاددونه : ددې معلوماتو په اړه له تاسو درنو   ښاغلو/آغلو څخه هیله کووم ترڅو د نوورو ساپو وروڼو او خویندو 
په واک يې ورکړئ  او که په لیکنه/معلوماتوکې څه کمی تاسو ته په نظر راشي زه يې په ورین تندي منم . 
# شماره	نوم	شجره	کلی	اوس پاتې خپلوان	رښته /رشته
# خدای بخښلی محمد جمال خان ساپی	گوربز	لېچه لام	حضرت جمال خان	وراره
# خدای بخښلی محمد الله خان ساپی	گوربز	لېچه لام 	حضرت جمال خان	زوی 
# خدای بخښلی شیرمحمد خان ساپی	مسود	بارکنډئ	ظاهرخان	کشر ورور
# خدای بخښلی محمد صدیق خان ساپی	گوربز	لېچه لام	شامحمود خان	زوی
# خدای بخښلی یار محمد خان ساپی	گوربز	چپه دره	ظاهر خان	زوی
# خدای بخښلی سلطان محمد خان ساپی	مسود	گل سلک	محمد شعیب خان 	زوی 
# خدای بخښلی عبدالمتین خان ساپی	مسود	گل سلک	عبدالولي خان 	کشر ورو
# خدای بخښلی گل میران خان ساپی	ودېر	لينډه لام	شجاع محمدخان	زوی
# خدای بخښلی  عین الله خان ساپی	مسود	بارکنډۍ	فرید خان	لمسی
# خدای بخښلی ایشان خا ساپی	ودېر	کنډگل	خوشحال خان	زوی
# خدای بخښلی  محمد شاه خان ساپی	گوربز	سوندرۍ	مفاد خان 	زوی
# خدای بخښلی هاشم خان ساپی	گوربز	ننگلام		
# خدای بخښلی غلام عمر خان ساپی	گوربز	ننگلام	غلام حسن خان	زوی
# خدای بخښلی ایشان خان ساپی	گوربز	کنډۍ		

== سرچېنې  ==
# ساپيان او د هغوی قبیلوي ویش عبدالمالک کولکوال ساپی
# حیات افغانی
# د پښتنو قبېبلې
# بیا هم ساپیان و پیژني مطیع الله چمبیلی      کابل مجله 
# معلومات مختصر درباره اقوام وقبایل ولایت سرحدی کشور
# اضلاع ، ایجنسي و قبایل ایالات پشتونستان 
# پښتو او پښتانه په سهيلي پښتونخوا کې

[[وېشنيزه:پښتانه ټبرونه]]
