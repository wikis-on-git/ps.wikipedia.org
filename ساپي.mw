{{صاف}}
ساپيان  د غرغښت په ټولنيز ګروپ کې یوه مهمه قبیله ده . ددغې قبيلې اکثر وګړي په کونړ ، لغمان ، کاپیسا او د مومند په ایجنسۍ کې استوګنه لري . 
د ساپو قبیله د تاریخ په اوږدو کې په مختلفو او بیلابیلو نومونه سره یاد شوي لکه ساپي ، صافی ، ساپین ، سپین ، سابیس ، سابیت ، ساپیست سافیت ، ساپینګ ، ساپيتا ، ساپیستا ، اساپنتیه ، سپنته ، سوپتا او نور . دغه قبیله په لومړي سرکي لاندېنیو درې ښاخونو ویشل شوي دي ګوربز ، مسود او ودیر
داسې روایتونه شته چې ساپيان یوه پخوانئ اریايي قبیله ده چې ده یوناني کلاسیک مؤرخينو لخوا ذکر شوې ده او سنکدر د کونړ او لغمان په ځمکو کې ددغو خلکو سره مخامخ شوي دي او ډیر جنګونو يې هم ورسره کړي دي. ددې خلکو څه برخه د باجوړ په شا او خوا کې هم د سکندر سره په جګړو کې مخامخ شوي دي .
لغمان او کونړ ته د ساپو د راتلو په اړه داسې ویل کیږي چې  د ۲۰۰۰ قبل میلاد په شاوخوا کې باختري اریایانو دشمير د زیاتوالي له او د ځايي د تنګوالي له کبله په لېږد پیل وکړ چې د هندوکش له درو نه د کاپیسا په سيمه کې کښته شول  او له دې ځايي نه يې تقريباً د سیندونو طبعي مجراګانې په مخه نیولې سهیل ختیز او سهیل لويديځ خواوو ته خواره شول چې د هغو څخه یوې ډلې د کابل سیند مخه نیولې او د نجراب ، تګاب ، سروبي او لغمان لارې د کونړ د سیند سیمې ته رسیدلي دي . 
په دې کې د هیڅ شک او تردید ځایی نشته چې ساپو د میلاد نه ۲۰۰۰ زره کاله دمخه په مهاجرتونو پیل کړی او اوس په کاپیسا ، کوهستان ، کوه ساپي ، لغمان ، کونړ ، جندول (باجوړ) پشهت ، سوات او باجوړ کې میشت دي . 
دساپو استوګنې سیمې : د ساپو زیات شمیرد کونړ په ولایت کې استوګنه لري چې په نوموړي ولایت اسداباد ، پیج دره ، چپه دره ، نرنګ ، سرګاڼي ، دانګام ، څوکۍ ، نورګل ، باډيل ، دیوه ګل ، مزار دره او شونګړۍ کې دي . 
همدا راز دلغمان ولایت مرکز ، عمرزیو ، علي خیلو ، پاچا خیلو ، احمدزیو ، باړيزیو ، سالاؤ ، ګاګړ ، کوټالی ، درویش اباد ، د ولت شاه ، الینګار، اتوک، چکله او دوګل کې هم ساپي ژوند کوي .
زیات شمېر ساپيان د هلمند ولایت ، بلخ ولایت، بغلان ولایت او کاپیسا ولایت د تګاب او نجراب په ولسوالیو کې هم  استوګنه لري . همداراز د پروان ولایت په کوه ساپي ، سیدخیلو ، کوهستان او کوهدامن کې هم یو زیات شمیر ساپي میشت دي . د ننګرهار ولایت د کوز کونړ ، کامه ، دره نور او داسې ولسوالیو کې هم ساپي اوسیږي 
ډير شمیر ساپي چې د مومندو ایجنسۍ کې استوګنه لري کلتور اور رواج يې کټ مټ مومندو ته ورته دی .
د ساپو له پښتنې ټبر څخه یو زیات شمير کورونه په سیوۍ کې میشت دي خو څرګنده دي وي چې دغو ساپو اوس پښتو هېره کړې ده او د سندیانو کلتوري حاکميت يې په ځان منلی دی .
وټه ایز (اقتصادي) جوړښت يې :
د کونړ ساپي لدې کبله چې د کرنې ځمکې لږې دي د هغې ترڅنګ غواګانې ، بزې ، ګډیان او میښې هم ساتي چې ددغو د غوښو ، شودو  او نور حاصلاتو څخه ګټه اخلي ، ددوی دکرنې ځمکې اکثره للمي دي چې اوبه نه ور رسیږي او یا د اوبو رسېدل ورته ناممکنه دي ، اکثر بزګران يې په غريبئ کې ژوند تیروي ، په تېره بیا هغه بزګران چې دبادارانو ( د ځمکو خاوندانو) ځمکې کري مجبوره او مکلف دي چې د تخم نه پرته (بدون) نورې ټولې ستونزې لکه غویان ، د برګزئ ایالات ، د ځمکې وهل ، کرل ، رېبل راټولول او میده کول پخپله غاړه واخلي ،  تردې چې د ځمکې د خاوند کورته د حاصلاتو وړل هم د برګز په غاړه دي . برګز مجبور دی چې ددې نورو کارونو ترڅنګ د خپل بادار خره ، غواګانې او یامیښې هم وساتي . همداراز بزګر خپل بادار ته د غره نه وړیا (مفت ) لرګي راوړي  د بزګر ښځه د ځمکې د خاوند د ښځې اوامرو ته باید غاړه کیږدي . لنډه دا چې اکثره خلک يې غریب او نیستمن بزګران دي
خوراک :
 دوی په خوړو کې اکثره د جوارو ، وربشو او وريجو نه کار اخلي . څرنګه دوی د بزګرۍ ترڅنګ په مالدارۍ هم بوخت (مصروف) دي نو اکثره یې د غواګانو او ميښو د مستو او شړومبو نه هم ګټه اخلي او غوړي يې په شتمنو (پیسه دارو) خلکو پلوري . 
جامې :
دوی اکثره د دبزو د وژغڼو نه ځانته مخصوصې جامې جوړوي جې درویشي (کمیس او پتلون) ته ورته دي خو تڼۍ نه لري ، ښځې یې تور پړوني او اوږده کمیسونه لري . ددوی پرتوګونه چین داره وي . نارینه یې د خامتا د ټوکر نه هم ځان ته جامي جوړوي  او اکثره یو ډول ټوپۍ چې پکول ورته وايي د وړیو نه جوړ شوي وي په سر کوي.
میلمه پالنه :
د وټه ایزې (اقتصادي) تنګسئ او بي وسئ سره سره ساپي میلمه پاله خلک دي  دوی د میلمنو لپاره حجرې لري چې پدې کار کې یو له بل سره سیالي کوي ، په دوی کې د میلمنو قدر زیات دی ، ددوی په حجرو کې د موسیقۍ الات لکه رباب، سیتار ، منګئ اور نور هم وي .
پښتنې ننګ :
ساپي د قام په ننګ کې غیرتمن خلک دي ، دوی د خپل هیواد د ازادلو په خاطر د انګریزي ښکلیلاک ګرو سره څو څو ځلې جنګېدلي دي او ډول ډول قرباني یې ورکړې ده ، همدا سبب دی چې د کونړ په اولسي ژوند کې د وسلې درلودل او ساتل ډير اهمیت لري او د ساپو په اړه وايي 
ساپو ډير وژلي دینه دکونړ غلامحمده باډيل ته مه ځه
چې یو ورځ د یو ساپي په کور نارینه ماشوم وزېږيد څرنګه چې په اکثرو پښتنو کې دا رواج شته چې د نارينه ماشوم تر زېږيدو وروسته د ټوپک ډزې کوي څرنګه چې دغې سړي ټوپک نه درلود نو لاړ ترڅو يوټوپک پیدا کړي او ډزې وکړي ، خو چا خپل ټوپک ورنکړه ، کوم وخت چې بیرته خپل کور ته راستون شه نو چا ورته وویل چې راشه زوی دې وګوره کنه کبر به وشي ، نو هغه په ځواب ورته وویل چې باید زما زوی د لومړي ځل لپاره زما مخ ونه ویني ځکه زه دومره نامرد د خداي په لویه دنیا کې يو ټوپک هم نلرم چې د زوي د زېږيدو اعلان پرې وکړم نوکه هغه زما مخ وګوري نو ښایی چې د هغه څخه به هم زما غوندې بې همته سړی جوړ شي ، ښه به دا وي چې د یو نارینه او باهمته سړي مخ وګوري .
ساپی د غیرت او ننګ په ټکي سر او مال ورکوي په دوی کې ښځو ته طلاق ورکول سخته بې ننګي ده ، څوک چې د چا په ښځه تورن شي نو د ژوند بیا په مرګ شمېرل کیږي ، د چا په کور کې چې څوک مړ شي نو که نیستمن هم وي نو هغه مجبوره او مکلف دی چې خیرات وکړي ، پدوي کې د خیرات به پرته د مړي ښخول شرم ګڼل کیږي ، همداراز دوی ملایانو او میاګانو ته د خیرات ، صدقې او سرسايې نه هیڅ هم سرغړونه نه کوي.
دوی د عُذر او ننواتې په واړندې د ډیرې لوی ګناه نه هم تیریږي  لنډه دا چې دوی په پښتنې ننګ کې ډير ټینګ دي . 
یاددونه : ددې معلوماتو په اړه له تاسو درنو   ښاغلو/آغلو څخه هیله کووم ترڅو د نوورو ساپو وروڼو او خویندو 
په واک يې ورکړئ  او که په لیکنه/معلوماتوکې څه کمی تاسو ته په نظر راشي زه يې په ورین تندي منم . 
شماره	نوم	شجره	کلی	اوس پاتې خپلوان	رښته /رشته
1	خدای بخښلی محمد جمال خان ساپی	ګوربز	لېچه لام	حضرت جمال خان	وراره
2	 خدای بخښلی محمد الله خان ساپی	ګوربز	لېچه لام 	حضرت جمال خان	زوی 
3	خدای بخښلی شیرمحمد خان ساپی	مسود	بارکنډئ	ظاهرخان	کشر ورور
4	خدای بخښلی محمد صدیق خان ساپی	ګوربز	لېچه لام	شامحمود خان	زوی
5	خدای بخښلی یار محمد خان ساپی	ګوربز	چپه دره	ظاهر خان	زوی
6	خدای بخښلی سلطان محمد خان ساپی	مسود	ګل سلک	محمد شعیب خان 	زوی 
7	خدای بخښلی عبدالمتین خان ساپی	مسود	ګل سلک	عبدالولي خان 	کشر ورو
8	خدای بخښلی ګل میران خان ساپی	ودېر	لينډه لام	شجاع محمدخان	زوی
9	خدای بخښلی  عین الله خان ساپی	مسود	بارکنډۍ	فرید خان	لمسی
10	خدای بخښلی ایشان خا ساپی	ودېر	کنډګل	خوشحال خان	زوی
11	خدای بخښلی  محمد شاه خان ساپی	ګوربز	سوندرۍ	مفاد خان 	زوی
12	خدای بخښلی هاشم خان ساپی	ګوربز	ننګلام		
13	خدای بخښلی غلام عمر خان ساپی	ګوربز	ننګلام	غلام حسن خان	زوی
14	خدای بخښلی ایشان خان ساپی	ګوربز	کنډۍ		
د کونړ د پېج درې د ساپو خانان :
 ليکنې سرچېنې :
کتاب 								لیکوال

1.	ساپيان او د هغوی قبیلوي ویش     				    عبدالمالک کولکوال ساپی
2.	حیات افغانی
3.	د پښتنو قبېبلې
4.	بیا هم ساپیان و پیژني                    				    مطیع الله چمبیلی      کابل مجله 
5.	معلومات مختصر درباره اقوام وقبایل ولایت سرحدی کشور
6.	اضلاع ، ایجنسي و قبایل ایالات پشتونستان 
7.	پښتو او پښتانه په سهيلي پښتونخوا کې
