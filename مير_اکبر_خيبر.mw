[[دوتنه:ميراکبرخيبر.jpg|بټنوک|250px|کیڼ|میر اکبر خیبر]]
'''مير اکبر خيبر''' ''(په انګرېزي: Mir Akbar Khaiber)'' د [[افغانستان]] د پخواني خلق مارکسيستي ګوند د پرچمي ډلې غړی وو. نوموړی يو پوځي افسر وو چې د غوايي د کودتا څخه يوولس ورځې دمخه، په ۱۷م، د اپرېل، ۱۹۷۸ ز. کال کې ووژل شو. مير اکبر خيبر د خپل ژوند په وروستيو وختونو کې د پرچم د ورځپاڼې د چلوونکي په توګه دنده ترسره کوله، او د دې تر څنګ يې د افغانستان په ملي پوځ کې د پرچميانو د ګومارلو دنده هم درلوده.<ref name="book">{{cite web|author=Anthony Arnold |url=http://books.google.com/books?id=cd85ioPsz6cC&pg=PA182&dq=Ghulam+Dastagir+Panjsheri&hl=no#PPA183,M1 |title=Afghanistan's two-party communism |publisher=''Google Books'' | language=| accessdate=2009-03-21}}</ref>

== مخينه ==
میر اکبر خیبر د میرافضل خيبر زوی، په ۱۳۰۹ ل یا ۱۹۳۲ ز کال کې [[د لوګر ولایت]] د پل علم په ښار کې په یوه بېوزله او کروندګره کورنۍ کې زیږېدلی وو . پلار يې عام بزګر و چې زیات وخت يي قران شریف لوست او په پښتو او دري ژبو يي لیکل کولی شول .

== زده کړې ==
هغه ته لومړۍ زده کړې د پلار له خوا ، له دیني کتابونو څخه ورکړل شوې وې.
خیبر ۱۴ کلن و چې له ازموینې وروسته په رشیدیه ( عسکري لېسه ) کې شامل او د هغې له بشپړتوب وروسته په [[حربي پوهنتون]] کې په زده کړو بوخت شو . هغه حربي پوهنتون کې خپلې زده کړې بشپړې کړې خو په ۱۳۳۰ کال له پوهنتون څخه  فارغ شو.

==سیاسي مخينه ==
ميراکبر خیبر  د دهمزنګ زندان کې د حکومت پر وړاندې د لاريون او بغاوت کولو له کبله بندېږي .
خیبر په زندان کې خپلو زده کړو ته دوام ورکوي ، انګریزي او اردو ژبې زده کوي او په زندان کې له نورو سیاسي بندیانو سره اشنا کیږي . په ۱۳۳۵ کال له زندان څخه خلاسېږي . نوموړی له لنډ مهال وروسته ، بېرته [[کابل]] ته ځي او د وخت د حکومت له خوا چې لومړئ وزیر يي [[سردار محمد داود خان]] وو ، د پولیسو په اکاډمۍ کې د [[دويم بریدمن]] په رتبه د تدریسي مدیر په توګه ګماري .
کله چې د [[هېواد]] په ښوونځیو، پوهنتونونو او نورو ځایونو کې د مارکسيستي انقلابي آندونو څرک ولګېد او یو شمېر زده کونکي د سردار داود خان له خوا بندي کړی شول  ، خیبر هم په ۱۳۴۳ لمريز کال د وخت [[د کورنیو چارو وزارت]] له خوا وغوښتل شو او ورته سرپټی مکتوب ورکړل شو. هغه ته ېې ووېل چې دا مکتوب د پکتیا والي ته یوسه ! کله چې والي دا مکتوب لولي ، ښاغلي خيبر ته ، کابل ته د بېرته تګ اجازه نه ورکوي ، په پولیسو کې يې د یوه چارواکي په توګه ګوماري .
په څلویښتمو کالونو کې کله چې په [[افغانستان]] کې یو نوی پړاو د سردار داود خان له خوا رامنځ ته شو ، نو د افغانستان په دودیزه ټولنه کې يو شمېر د دود او دستور او ديني بنديزونو پر خلاف راپاڅېدل ځانونه ېې د مارکسيست پلوه ډلو په آندونو همغږي کول . دوی  د نیم بندي دیموکراسۍ تر نامه لاندې د سردار داود خان چې د سلطنتي کورنۍ پورې تړلی کس و پر وړاندې را پاڅېدل او حکومت ېې ورته ړنګ ، دی ېې د وخت د کمونیستې  په ملاتړ د ټولې کورنۍ سره وواژه . د نوې رامنځ ته شوې فضا څخه په ګټه ، په ۱۳۴۳ لمريز کال کې د [[نور محمد ترکي|نور محمد ترکی]] په کور کې د افغانستان د خلق دیموکراتیک ګوند په نوم بنسټ کېښودل شو .

== سرچينې ==
* [http://www.payamewatan.com د پيام وطن وېبپاڼه]
{{reflist}}

[[وېشنيزه:د افغانستان د خلق د ډيموکراټيک ګوند غړي]]
[[وېشنيزه:د افغانستان د پرچم ډلې سياستوال]]
[[وېشنيزه:افغان سياستوال]]
[[وېشنيزه:افغان کمونيستان]]
