[[دوتنه:میر اکبر خیبر.jpg|بټنوک|250px|کیڼ|میر اکبر خیبر]]
'''مير اکبر خيبر''' د افغانستان د پخواني خلق مارکسيستي ګوند د پرچمي ډلې غړی ؤ. نوموړی يو پوځي افسر ؤ چې د غوايي د کودتا څخه يوولس ورځې دمخه، په ۱۷م،  د اپرېل، ۱۹۷۸ ز. کال کې ووژل شو. ښاغلی خيبر د خپل د ژوند په وروستيو وختونو کې د پرچم د ورځپاڼې د چلوونکي په توګه دنده ترسره کوله، او د دې تر څنګ يې د افغانستان په ملي پوځ کې د پرچميانو د ګومارلو دنده هم درلوده.<ref name="book">{{cite web|author=Anthony Arnold |url=http://books.google.com/books?id=cd85ioPsz6cC&pg=PA182&dq=Ghulam+Dastagir+Panjsheri&hl=no#PPA183,M1 |title=Afghanistan's two-party communism |publisher=''Google Books'' | language=| accessdate=2009-03-21}}</ref>

== مخينه ==
میر اکبر خیبر د میرافضل خيبر زوی، په ۱۳۰۹ ل. یا ۱۹۳۲ ز. کال کې د لوګر ولایت د پل علم په ښار کې په یوه بېوزله او کروندګره کورنۍ کې زیږېدلئ و . پلار يي عام بزګر و چې زیات وخت يي قران شریف لوست او په پښتو او دري ژبو يي لیکل کولئ شول .

== زده کړې ==
[[دوتنه:Mir akbar khaibar.jpg|بټنوک|250px|کيڼ|مير اکبر خيبر]]
هغه ته لومړۍ زده کړې د پلار له خوا ، له دیني کتابونو څخه ورکړل شوې وې.
خیبر ۱۴ کلن و چې له ازموینې روسته په رشیدیه ( عسکري لېسه ) کې شامل او د هغې له بشپړتوب روسته په حربي پوهنتون کې په زده کړو بوخت شو .
هغه حربي پوهنتون کې خپلې زده کړې بشپړې کړې خو په ۱۳۳۰ کال له پوهنتون څخه  فارغ شو.
===== سیاسي مخينه ===== 
ميراکبر خیبر  د دهمزنګ زندان کې د حکومت پر وړاندې د لاريون او بغاوت کولو له کبله بندېږي .
خیبر په زندان کې خپلو زده کړو ته دوام ورکوي ، انګریزي او اردو ژبې زده کوي او په زندان کې له نورو سیاسي بندیانو سره اشنا کیږي .
په ۱۳۳۵ کال له زندان څخه خلاسېږي .خیبر له لنډ مهال وروسته ، بېرته کابل ته ځي او د وخت د حکومت له خوا چې لومړئ وزیر يي سردار محمد داودخان و ، د پولیسو په اکاډمۍ کې د دوهم بریدمن په رتبه د تدریسي مدیر په توګه ګماري .
کله چې د هېواد په ښوونځیو، پوهنتونونو او نورو ځایونو کې د مارکسيستي انقلابي آندونو څرک ولګېد او یوشمیر زده کونکي د سردار داود خان لخوا بندي کړی شول  ،خیبر هم په ۱۳۴۳ لمريزکال د وخت د کورنیو چارو د وزارت له خوا وغوښتل شو او ورته سرپټی مکتوب ورکړل شو. هغه ته ېې ووېل چې دا مکتوب د پکتیا والي ته یوسه !
کله چې والي دا مکتوب لولي ، ښاغلي خيبر ته ، کابل ته د بېرته تګ اجازه نه ورکوي ، په پولیسو کې يي د یوه چارواکي په توګه ګوماري .
په څلویښتمو کالونو کې کله چې په افغانستان کې یو نوی پړاو د سردار داود خان لخوا رامنځ ته شو ، نو د افغانستان په دودیزه ټولنه کې يو شمېر د دود او دستور او ديني بنديزونو په خلاف راپاڅېدل ځانونه ېې د مارکسيست پلوه ډلو په آندونو همغږي کول . دوی  د نیم بندي دیموکراسۍ تر نامه لاندې  د سردادر داود خان چې د سلطنتي کورنۍ پورې تړلی کس و پر وړاندې را پاڅېدل او حکومت ېې ورته ړنګ ، دی ېې د وخت د کمونیستې روسيې په ملاتړ د ټولې کورنۍ سره وواژه . د نوې رامنځ ته شوې فضا څخه په ګټه ، په ۱۳۴۳ لمريز کال کې د نورمحمد تره کي په کور کې د افغانستان د خلق دیموکراتیک ګوند په نوم بنسټ کېښودل شو .

== سرچينې ==
د نوموړي د ډلګۍ د غړيو لخوا جوړه شوې پاڼه هم کتلی شۍ .

www.payamewatan.com

{{reflist}}

[[وېشنيزه:د افغانستان د خلق د ډيموکراټيک ګوند غړي]]
[[وېشنيزه:د افغانستان د خلق د ډيموکراټيک ګوند سياستوال]]
[[وېشنيزه:افغان سياستوال]]

[[en:Mir Akbar Khyber]]
[[it:Mir Akbar Khyber]]
[[ko:미르 아크바르 카이바르]]
[[ml:മിർ അക്ബർ ഖൈബർ]]
