[[دوتنه:نوبل.jpg|thumb|کيڼ|نوبل جايزه]]

د '''نوبل جایزه''' (انګرېزي: ''Nobel Prize'') په [[سويډن]] کي ورکول کېدونکې نړیواله افتخاري جایزه ده چي په ۱۸۹۵ زېږدیز کال کښي د سويډني کېمیا پوه او اختراع کوونکي [[الفرېډ نـوبـل]] په غوښتنه يې بنسټ ایښودل سوئ دئ . په ۱۹۰۱ عيسوي کال کښي دا جایزه يوازي د فزیک، کیمیا، فيزیولوژي يا طب، ادبیاتو او سولي پر ډګر وتلو پوهانو ته په انعام کښي ورکول کېده . ددې جایزې د اقتصاد دبرخي بنسټ د سويډن د مرکزي بانک لخوا په ۱۹۶۸ میلادي کال کښي ايښودل سوئ دئ او په ۱۹۶۹ ميلادي کال کښي د لمړي ځل لپاره انعام کړل سوه . جایزه د تل لپاره د سويډن د رایکس نومي بانک لخوا د کیمیاپوه الفرېډ نوبل په یاد د " نوبل جایزه د اقتصاد لپاره " په نامه تر پوهانو پوري د رسمي مراسمو په ترڅ کښي رسيږي . اصلا نوموړې جایزه د ۱۹۰۱ ميلادي کال راهيسي تر ګټونکو پوري رسيږي خو د [[اقتصاد]] برخي یې د ۱۹۶۹ میلادي کال راهیسي په کار پېل کړئ دئ .

د نوبل د سولي جایزه چي زیاتره وخت د سياست سره تړاو لري په رښتیا سره د جایزې ګټونکو ته په نړیواله توګه سره ټولنیز شهرت او حیثیت ورپه برخه کوي. [[د نوبل د سولي جایزه]] د يوې سويډنۍ پنځه کسيزي کمېټې (د نوبل کمېټه) لخوا او د پاته نورو برخو د نوبل جایزې د بېلابېلو سويډني علمي ټولنو لخوا انعام کيږي . 

جایزه په اوسني وخت کښي ۱۰ ميلیونه سويډني [[کروڼه]] دي چي تقریبا یو میلیون [[یورو]] کيږي . پیسې د څېړني د لا پرمختګ لپاره دي څو د جایزې ګټونکي ته کوم اقتصادي مشکلات رامنځته نه سي او دپیسو ګټلو د غمه خلاص سي او د یادولو وړ ده چي تر اوسه پوري ددې جایزې ډيرو ګټونکو اخیستي پیسې په خیریه کارونو لګولي دي.

د ۱۹۰۱ زېږدیز کال څخه بیا تر ۲۰۰۸ زېږدیز کاله پوري ۸۰۹ د نوبل جایزې اعلان کړل سوي دي چي شلو ټولنو د سولي جایزې، ۷۸۹ (نارینه) پوهانو او شلو مېرمنو په بېلابېلو برخو کښي دنوبل جایزې ترلاسه کړي دي .ديادوني وړ ده چي د سره صلیب سازمان تراوسه پوري ۳ د نوبل د سولي جایزې ګټلي دي چي لمړۍ یې په ۱۹۱۷ زېږدیزکال، دوهمه یې په ۱۹۴۴ زېږدیزکال او درېېمه جایزې يې په ۱۹۶۳ زېږدیز کال کښي ترلاسه کړې ده . همداشان د [[ملګري ملتونه|ملګرو ملتونو]] کډوالي ادارې UNHCR دوه ځلي د نوبل دسولي جایزې ګټلي دي چي لمړۍ یې په ۱۹۴۵ زېږدیز کال او دوهمه یې په ۱۹۸۱ کال کښي ترلاسه کړه.

فزیک پوه او کېمیاپوه مېرمن ماري کیوري دوه ځلي د نوبل جایزې ګټلي دي چي لمړی یې په ۱۹۰۳ زېږدیز کال کښي د نوبل فزیک جایزه او دوهمه یې په ۱۹۱۱ زېږدیز کال کښي د نوبل کېمیا جایزه وه.

تر ۲۰۰۸ زېږدیز کاله پوري دنړۍ په ۶۵ بېلابېلو هیوادونو کښي د نوبل جایزې پوهانو او ټولنو ګټلي دي چي له دې جملې څخه ۲۸ ځلي په سويډن کښي، ۳۰۹ ځلي د امريکا په متحده ایالاتو کښي، ۱۱۳ ځلي په [[بریتانیه]] کښي، ۱۰۲ ځلي په جرمني کښي، ۵۷ ځلي په فرانسه کښي او په همداسي نورو بېلابېلو ملکونو کښي د نوبل جایزه ګټل سوې ده.

== د جایزې اړوند مراسم ==
د نوبل دسولي جایزې څخه په استثنا سره د نوبل د اقتصاد جایزه او د نوبل نوري ټولي جایزې همېشه د سويډن په مرکز سټاکهلم کښي د ډسمبر د مياشتي پر لسمه نېټه چي د الفرېډ نوبل په یاد کليزه وي د جایزې د قضاوت په مراسمو کښي و خپل ټاکل سوي شخص ته سپارل کيږي .

د ۱۹۰۲ زېږدیز کال راهيسي د نوبل د سولي جایزې څخه په استثنا سره نوري ټولي جایزې د سويډن ولسمشر “کارل XVI ګوستاف” په لاس ګټونکو ته ورکول سوي دي. 

د نوبل د سولي جایزه هم هر کال د ډسمبر د میاشتي پر لسمه نېټه د ګټونکي ترلاسو پوري رسيږي خو ددې جایزې د قضاوت مراسم بیا د [[ناروې]] هیواد په مرکز اوسلو کښي ترسره کيږي چي دمراسمو په ترڅ کښي د جایزې ګټونکی خپله وینا هم ويناوالو ته اوروي.<ref name=ceremony>[http://nobelprize.org/award_ceremonies/ "The Nobel Prize Award Ceremonies"], ''nobelprize.org'', accessed 5 November 2007.</ref>

دا چي د الفرېډ نوبل د کوچېدو پر وخت د ناروی او سويډن هیوادونو ترمنځ يوه شخصي اتحادیه چي د سويډني – ناروېژي اتحادیې په نامه سره یاديږي موجوده وه نو اوس په دې خاطر سره د سولي د جایزې يوڅه مراسم د سويډن پر ځای د ناروی په هیواد کښي ترسره کيږي او په دې توګه سره دا دوه هيوادونه یو دبله خپل ګاونډيتوب پالي.

خو هېره دي نه وي چي د ناروې هیواد ولسمشر” اوسکار ټو” په لمړیو وختونو کښي په دې نه وو راضي چي د نوبل سولي جایزه دي په ناروې کښي ترګټونکو پوري ورسيږي خو کله چي نوموړي ته دا معلومه سوه چي دا یوه ډېره مهمه او مشهوره جایزه ده نو یې په ناروې کښي ددې جایزې اعلانول او ترګټوونکو پوري رسول قبول کړل. 

د جایزې مراسم او ټولنيزي مېلمستیاوي دومره مهمی او مشهوري دي چي په اوسني وخت کښي نړیوالي مهمي پېښي بلل کيږي. 

== د الفرېډ نوبل هیله ==
[[دوتنه:Alfred Nobels will-November 25th, 1895.jpg|thumb|د الفرېډ نوبل هیله]]
د نوبل پنځه جایزې دسويډني کيمياپوه، دلوړ چاودېدونکي ډیناميټ (چاودونكې ماده چي د تېزابو او ګلسرين څخه جوړيږي). مخترع او کمپنۍ لرونکي الفرېډ بېرنهارد نوبل د اخري هيلي پر بنسټ منځته راغلي دي . که څه هم الفرېډ نوبل په خپل ژوند کښي ډيري هيلي درلودلې او ليکلي يې وې خو وروستی هیله يې د مرګ څخه یو کال مخکي لیکلې وه او نوموړې هیله يې د ۱۸۹۵ ميلادي کال د نومبر دمیاشتي پر ۲۷ نېټه د پاريس ښار په سويډني – ناروېژي کلب کښي پسي لاسلیک کړې وه . الفرېډ نوبل د خپلي شتمنی څخه ۹۴ فیصده چي ۳۱ ميلوینه سويډني کروڼه کيږي د پنځو نوبل جایزو د بنسټ او چمتو کولو لپاره خراباته کړې وه . خو هېره دي نه وي چي دده څخه وروسته نورو پر ادب مینو شخصیتونو دا لاره پاللې او له برکته يې په ۲۰۰۸ میلادي کال کښي جایزه پر ګټونکي و ۱۸۶ ميلیونه امريکايي ډالرو ته ورسېده.<ref name=Nobelwill>[http://nobelprize.org/alfred_nobel/will/index.html "The Will of Alfred Nobel"], ''nobelprize.org'', accessed 6 November 2007.</ref>

که څه هم د الفرېډ نوبل دا لوی پلان بشپړ نه وو خو دبېلابېلو ټولیو د برکته د الفرېډ نوبل دهيلي له امله ددې جایزې د بنسټ او د هغه دپلان دبشپړولو کارونه ترسره سوي دي او د نوبل موسيسې د بنسټ ايښودلو څخه دمخه ۵ کاله تېر سول چي په ۱۹۰۱ میلادي کال کښي د ډسمبر دمیاشتي پر لسمه نېټه اوله دنوبل جایزه دنړۍ په سطحه اعلان کړل سوه.

په ۱۸۸۸ زېدیز کال کښي په يوه فرانسوي ورځپاڼه کښي سهوا په “د مرګ سوداګر د نړۍ څخه وکوچېد “ عنوان سره یو خبر خپور سو چي پکښي ليکلي وه : “د مرګ سوداګر نوبل پرون ومړ. هغه د انسان د له منځه تللو پر ډيرو طریقو کار کړئ وو (مطلب یې د ډينامټ کشفونه وه) چي له دې امله ډېر شتمن سو .”

کله چي ډاکټر نوبل په دې خبر سو نو یې سخته خوا بده سوه او خواشینی سو. دپوهانو په وینا دا ددې علت وو چي مبتکر نوبل په وصيت نامه کښي د نوبل موسسې د غوښتني يادونه وکړه .

== د جایزې د ګټونکي ټاکنه ==
[[دوتنه:Nobelinstituttet 20080913-01.jpg|thumb|275px|right|The committee room of the [[Norwegian Nobel Committee]]]]
د بعضو نورو جایزو سره په پرتله د نوبل ستري جايزې لپاره دګټونکي ټاکنه نه یوازي دا چي ډېره پېچلې، سخته او مغلقه ده بلکي ډېر زیات وخت نیسي. دا ځکه چې چي د نوبل د ستري جایزې مهم والی، شهرت او دروند لیاقت د کلونو په جریان کي ډېر سوئ دئ او دخلګو پام يې ځانته رااړولئ دئ.<ref>[http://www.britannica.com/eb/art-18050 "Nobel Prizes: Selection Process"], ''Encyclopædia Britannica Online'' (2007), accessed 18 October 2007.</ref> 

د نوبل جايزې ګټونکي د نوبل د بېلابېلو کمېټو لخوا ټاکل کيږي. د فزیک، کېمیا او اقتصاد د نوبل جایزو ګټونکي د يوې پنځه کسيزي کمېټې لخوا ټاکل کیږي چي نوموړې کمېټه د سويډن دشاهي کورنۍ د ساینس اکاډمۍ لخوا انتخابه سوې ده. دادبیاتو دنوبل جایزې ګټونکي هم دیوې پنځه کسيزي کمېټې لخوا ټاکل کيږي چي دې کمېټې ته بیا دسويډنۍ اکاډمۍ لخوا صلاحیت ورکول سوئ دئ. دفيزیولوژي يا طب دنوبل جایزې ګټونکي بیا د یوې بلي پنځه کسيزي کمېټې لخوا ټاکل کيږي چي نوموړې کمېټه بیا د نوبل دجرګې لخوا په کار ګمارل سوې ده. ذکر سوې دنوبل جرګه پنځوس غړي لري چي هغوی بیا د کېرولینسکا ټولني لخوا انتخاب سوي دي او وظيفه ورته سپارل سوې ده .د سولي د نوبل جايزې ګټونکي دپنځه کسيزي ناروېژي نوبل کمېټې لخوا ټاکل کيږي چي ددې کمېټې غړي بیا د ناروې هيواد دپارلمان لخوا په کار ګمارل سوي دي.<ref>[http://nobelprize.org/nobel_prizes/economics/ "The Nobel Prize in Economics"], ''nobelprize.org'', accessed 4 March 2007.</ref>

دجایزې دګټونکي په لومړۍ مرحله کښي د سل ګونو تنو څخه پوښتنه کيږي چي کانديدان انتخاب کړي. په هره برخه لکه ادبیات، فزیک، کېمیا او داسي نورو برخو کښي پر کاندیدانو باندي د بېلابېلو ماهرانو،استادانو او متخصصینو لخوا کره کتنه کيږي څو دټولو کاندیدانو څخه يو کاندید او یا کله کله دوه او تر دوو زیات کاندیدان پاته سي چي جایزې و نوموړو کاندیدانو ته ورکول کيږي . دغه کراره او بشپړه پروسه ددې شاهده ده چي نوموړې جایزه بې اندازې زیاته مهمه او مقام يې ډېر لوړ دئ.

ورپسې تقريبا ۳۰۰ شخصیتونو ته بلنلیکونه لېږل کيږي څو په دې سره هغوی دعوت کړي او د نوبل جایزې د ټاکل سويو خلګو معلومات تر هغوی پوري ورسوي. دنوبل دسولي جايزې د کاندیدانو تحقیقات دهر یوه په هیواد کښي د هغه هیواد وحکومت ته، په هالنډ کښي دنړیوالي محکمې وغړو ته، دپوهنتون په سطحه و پروفیسورانو او مدیرانو ته، و پخوانيو سولي جایزو ګټونکو او د ناروېژي نوبل کمېټي اوسني او پخوانيو غړو ته لېږل کيږي څو هغوی په دې اړه خپل نظر او يا نیوکه د ناروېژي نوبل کمېټې ته ورکړي.

له دې څخه وروسته دناروېژي نوبل کمېټه د فبروري دمیاشتي د ۳ نېټې څخه مخکي خپل قضاوت کوي<ref>{{cite web | author=The Norwegian Nobel Foundation | title=How are Laureates selected? | url=http://nobelpeaceprize.org/en_GB/nomination_committee/selection-process/ | work=nobelpeaceprize.org | accessdate=09 November 2009}}</ref> او د فزیک، کېمیا،فيزیولوژي يا طب، ادبیاتو او اقتصاد د نوبل جایزو قضاوت د جنوري د میاشتي د ۳۱ نېټې څخه مخکي په هري برخي پوري د اړوندي کمېټې يا جرګې لخوا کیږي.<ref>{{cite web | author=Nobel Foundation | title=Nomination and Selection Process | url=http://nobelprize.org/nomination/chemistry/process.html | work=nobelprize.org | dateformat=mdy | accessdate=July 30 2006}}</ref> د يادوني وړ ده چي د جایزې ګټونکی د یوه شخصیت لخوا او يا د یوه له منځه تللي شخصیت لخوا نه ټاکل کيږي.

د کانديدانو نومونه هيڅکله په آزاده توګه سره په مطبوعاتو کښي نه اعلانيږي او نه و کاندیدانو ته دا خبر رسيږي چي هغوی و جایزې ته کاندیدان دي چي ددې خبر له امله دهغوی پام و جایزې ته واوړي. د نوبل ستري جايزې د ګټونکو سوانح د ګټلو د وخت څخه پوره ۵۰ کاله تړلي پراته دي او د کتلو او ویلو اجازه یې نسته.<ref name=nomination>{{cite web | author=The Nobel Foundation | title=Frequently Asked Questions | url=http://nobelprize.org/contact/faq/index.html#1 | work=nobelprize.org | dateformat=mdy | accessdate=December 2 2008}}</ref>

د کانديدانو د انتخابولو څخه وروسته چي کانديدان د اړوندو کمېټو سره ثبت سوي وي نو د تقریبا د ۲۰۰ کانديدانو یو لومړنۍ لیست جوړيږي او بیا هغه لیست په هره برخه کي و انتخاب  کړل سویو ماهرانو او متخصصینو ته لېږل کيږي .نوموړي ماهران او استادان د لیست څخه  تقریبا ټاپترین ۱۵ کاندیدان ټاکي او ورپسې دنوموړو کانديدانو د ستايني ګزارش او راپور د هري برخي وکمېټې یا جرګې ته لېږي . له دې څخه وروسته د نوبل جایزې دګټونکي د ټاکلو وخت رارسېدلئ دئ او ددې کار د ترسره کولو لپاره هره کمېټه یا جرګه د بېلګي په توګه د فیزیولوژي يا طب جرګه چي د پنځوسو تنو څخه تشکیل سوې جرګه ده د نوبل جایزې دګټونکي د ټاکلو لپاره هر یو خپله رایه ورکوي او  ډیري رايې وړونکی د نوبل د ستري جایزې ګټونکی دئ . 

په هره برخه کښي د جایزې دګټونکي دټاکلو پروسه له اوسه څخه نوره کراره – کراره  بېليږي او فرق پيدا کوي . د نوبل دادبیاتو جایزه په انتخابي توګه سره په کال کښي تر یوه کانديد زیاتو کانديدانو ته ورکول کيږي په داسي حال کي چي دنوبل نوري جایزې و دوو يا دریو کانديدانو ته ورکول کيږي .

کله چي یو کاندید دکانديدۍ او دکمېټې لخوا دقضاوت کولو په منځ کښي مړسي نو که هغه څه هم ددې پروسې په پای کښي ګټونکی راووزي نو د نوبل جایزې د قوانینو له مخي اجازه نسته چي دهغه و خپلوانو ته دي جایزه وسپارل سي . خو په ۱۹۳۱ زېږدیز کال کښي د ادبیاتو د نوبل جایزې ګټونکی “اېریک اکسیل کارلفېلدت” او په ۱۹۶۱ زېږدیز کال کښي  د نوبل سولي جایزې ګټونکی د امريکا متحده ایالاتو منشي “ډاګ هاممرېکیوولډ” د جایزې د ورکولو مخته ددنیا څخه سترګي پټي کړي دي  او ددوی وخپلوانو ته جایزه ورکول سوې ده په داسي حال کښي چي د ۱۹۹۶ زېږديز کال د اقتصاد نوبل جایزې ګټونکی ویلیم ويکرۍ د نوبل جایزې داعلانولو څخه وروسته او و ده ته دجایزې دتسلیمولو مخکي مړ سو چي خپلوان يې دجایزې څخه بې برخي پاته سول  . 

== جایزه ==

د نوبل جایزې ترلاسه کول دسروزرو مډال، یوه ډيپلومه او د يو مبلغ پيسو ترلاسه کول دي . په اوس وخت کښي د نوبل جایزې وګټونکي ته ۱۰ میلیونه کروڼه چي ۱،۲ امريکايي ډالره کيږي ورکول کیږي .کله کله داسي هم پېښیږي چي دوه يا درې ګټونکي وي نو په هغه صورت کښي بیاد کمېټې لخوا پيسې په عادلانه توګه سره پر دریو او يا دوو نفرو وېشل کیږي خو داسي هم پېښه سوې ده چي کمېټه دي  و اصلي ګټونکي ته د مبلغ نيمايي برخه ورکړي او پاته نیمايي برخه پر پاته دوو ګټونکو باندي وویشې او ور یې کړي .

په تیرو وختونو کښي کله کله د نوبل کمېټې او نورو کمېټو او جرګو لخوا داسي حکم هم صادر سوئ دئ چي که چيري تر یوه زیات کاندیدان جایزې ته بریالي سي نو باید هغوی نوی اختراعګاني وکړي چي ښه اختراع کونکي ته به جایزه ورکول کيږي او د پاته کاندیدانو نومونه  بیا ددوهم ځل لپاره د راتلونکي کال د کاندیدانو په لیست کښي ليکي .  

د نوبل جایزو مډالونه د نوبل موسسې ثبت کړل سوي تجارتي علامې دي چي د ۱۹۰۲ زېږدیز کال راهيسي په سويډن کښي د ماینټوېړکټ نومي کمپنۍ او د ناروې د پیسو جوړولو کمپنۍ  لخوا توليديږي . 

ټوله مډالونه د ۱۹۸۰ ميلادي کال څخه مخکي په ۲۳ قیراطو سرو زرو کي جوړ سوي دي خو د نوبل اوسني مډالونه د ۱۸ قېراطو یو رقم سرو زرو او د ۲۴ قیراطو بل رقم سرو زرو څخه جوړ سوی دي . هر مډال تقریبا ۲۰۰ ګرامه وزن او د ۶۶ ميلي مترو په اندازه قطر لري .

- د مختار احمد احسان ژباړه



<ref>http://larawbar.com/article.php?id=12937&date=2010-01-07</ref>== سرچينې ==
{{reflist}}

{{نوبل جایزه}}

[[af:Nobelprys]]
[[als:Nobelpreis]]
[[an:Premio Nobel]]
[[ar:جائزة نوبل]]
[[arz:جايزة نوبل]]
[[ast:Premiu Nobel]]
[[az:Nobel mükafatı]]
[[bat-smg:Nuobele premėjė]]
[[bcl:Nobel Prize]]
[[be:Нобелеўская прэмія]]
[[be-x-old:Нобэлеўская прэмія]]
[[bg:Нобелова награда]]
[[bn:নোবেল পুরস্কার]]
[[bpy:নোবেল পুরস্কার]]
[[br:Priz Nobel]]
[[bs:Nobelova nagrada]]
[[ca:Premi Nobel]]
[[ckb:خەڵاتی نۆبێل]]
[[cs:Nobelova cena]]
[[cy:Gwobr Nobel]]
[[da:Nobelprisen]]
[[de:Nobelpreis]]
[[el:Βραβείο Νόμπελ]]
[[en:Nobel Prize]]
[[eo:Nobel-premio]]
[[es:Premio Nobel]]
[[et:Nobeli auhind]]
[[eu:Nobel Sariak]]
[[fa:جایزه نوبل]]
[[fi:Nobel-palkinto]]
[[fr:Prix Nobel]]
[[fur:Premi Nobel]]
[[fy:Nobelpriis]]
[[ga:Duais Nobel]]
[[gan:諾貝爾獎]]
[[gd:Duais Nobel]]
[[gl:Premios Nobel]]
[[gu:નોબૅલ પારિતોષિક]]
[[ha:Kyautar Nobel]]
[[he:פרס נובל]]
[[hi:नोबेल पुरस्कार]]
[[hif:Nobel Prize]]
[[hr:Nobelova nagrada]]
[[hu:Nobel-díj]]
[[hy:Նոբելյան մրցանակ]]
[[ia:Premio Nobel]]
[[id:Penghargaan Nobel]]
[[ilo:Premio Nobel]]
[[io:Nobel-premio]]
[[is:Nóbelsverðlaunin]]
[[it:Premio Nobel]]
[[ja:ノーベル賞]]
[[jv:Bebungah Nobel]]
[[ka:ნობელის პრემია]]
[[kk:Нобель сыйлығы]]
[[km:រង្វាន់ណូបែល]]
[[kn:ನೊಬೆಲ್ ಪ್ರಶಸ್ತಿ]]
[[ko:노벨상]]
[[krc:Нобелни премиясы]]
[[la:Praemium Nobelianum]]
[[lb:Nobelpräis]]
[[lt:Nobelio premija]]
[[lv:Nobela prēmija]]
[[mg:Loka Nobel]]
[[mk:Нобелова награда]]
[[ml:നോബൽ സമ്മാനം]]
[[mn:Нобелийн шагнал]]
[[mr:नोबेल पारितोषिक]]
[[ms:Hadiah Nobel]]
[[mt:Premju Nobel]]
[[my:နိုဗယ်ဆု]]
[[mzn:نوبل جایزه]]
[[nap:Premmio Nobel]]
[[nds:Nobelpries]]
[[ne:नोबेल पुरस्कार]]
[[new:नोबेल सिरपा]]
[[nl:Nobelprijs]]
[[nn:Nobelprisen]]
[[no:Nobelprisen]]
[[nov:Nobel Premie]]
[[nrm:Pris Nobel]]
[[oc:Prèmi Nobel]]
[[os:Нобелы преми]]
[[pl:Nagroda Nobla]]
[[pms:Premi Nobel]]
[[pnb:نوبل انعام]]
[[pt:Prémio Nobel]]
[[qu:Nobel Suñay]]
[[ro:Premiul Nobel]]
[[ru:Нобелевская премия]]
[[rue:Нобeлiвська премія]]
[[sah:Нобель бирииhэ]]
[[sc:Premiu Nobel]]
[[scn:Premiu Nobel]]
[[sh:Nobelova nagrada]]
[[simple:Nobel Prize]]
[[sk:Nobelova cena]]
[[sl:Nobelova nagrada]]
[[sq:Çmimi Nobel]]
[[sr:Нобелова награда]]
[[sv:Nobelpriset]]
[[sw:Tuzo ya Nobeli]]
[[ta:நோபல் பரிசு]]
[[te:నోబెల్ బహుమతి]]
[[tg:Ҷоизаи Нобел]]
[[th:รางวัลโนเบล]]
[[tl:Gantimpalang Nobel]]
[[tr:Nobel Ödülü]]
[[tt:Nobel büläge]]
[[ug:نوبېل مۇكاپاتى]]
[[uk:Нобелівська премія]]
[[ur:نوبل انعام]]
[[uz:Nobel mukofoti]]
[[vec:Premio Nobel]]
[[vi:Giải Nobel]]
[[war:Pasidungog Nobel]]
[[yi:נאבעל פריז]]
[[yo:Ẹ̀bùn Nobel]]
[[zh:诺贝尔奖]]
[[zh-min-nan:Nobel Chióng]]
[[zh-yue:諾貝爾獎]]
