
 '''فضل محمد پنهان''' (۱۳۲۰ لمريز لېږدي [[کال]] [[کندهار]]-۱۳۹۹ ل ل کال، کندهار) د پښتو ژبې [[لیکوال]]، [[څېړونکی]] او [[شاعر]] وو.  
==مخينه== 
استاد فضل محمد پنهان پر ۱۳۲۰ ل کال په کندهار کې زېږیدلی وو. لومړنۍ زدکړې یې د کندهار په [[ميرويس هوتک|میرویس نیکه]] لیسه کې کړې او لوړې زده کړې یې د کابل پوهنتون د بشري علومو په پوهنځي کې بشپړې کړې وې. يوه بله سرچينه بيا ليکي چې ارواښاد پنهان په کابل پوهنتون کې د ژبو او ادبیاتو پوهنځی لوستی وو او د کندهار د [[ښوونتون]] (د ښوونکيو د روزنې مؤسسې) پخوانی استاد وو او ډېره موده یې د ښوونې او روزنې په برخه کې خدمت کړی دی. هغه نژدې پنځوس کاله په ښوونیزه او څېړنېزه برخه کې کار کړی وو. 

د کندهار پوهنتون استاد شیرشاه رشاد د فضل محمد پنهان د لیکنو په اړه وايي، چې د استاد پنهان څېړنې، په ځانگړې ډول د سوېل لویدیځ زون لپاره د پښتو ژبې، متاخرینو او متقدمینو په اړه، چې ځینې په پرتلیزه توگه تر سره شوې، په رښتيا هم د ستاینې وړ دي.

د ښاغلي رشا په اند، د ادبي تاریخ او تذکره لیکنې په برخه کې د پښتو ادب د بشپړتیا پروگرام لپاره د پنهان صاحب اثار ارزښتناک دي.   

 په [[پښتو ژبه]] د استاد پنهان شاوخوا ۲۰ عنوانه بېلابېل کتابونه چاپ شوي او یو شمېر نور یې لا هم د چاپ لار څاري.  

==مړينه==  

==چاپ شوي اثار== 
۱- دوه صوفي شاعران، مولانا بلخي او رحمن بابا. 

۲- تاریخ نه مسخه کېږي. د [[احمد شاه بابا]] ابدالي د واکمنۍ او [[پاني پت]] جگړې په اړه څېړنه. 

۳- د ملنگ کچکول، د مقالو ټولگه.  

۴- کندهار په شعرونو او لنډیو کې. 

۵- [[پير روښان|بایزید روښان]] او د هغه [[پاڅون]].  

۶- [[حميد مومند|حمید ماشوخېل]] او [[مرزا عبدالحنان بارکزی|میرزا حنان بارکزی]].  

۷- کندهاري شعرا. د پخوانيو او اوسنيو کندهاري ليکوالانو او شاعرانو تذکره. 


==اخځليک==
۱-https://www.naraynews.net/archives/33489 

۲-https://www.bbc.com/pashto/arts-and-literature-53029208 

۳- https://www.voadeewanews.com/a/5460492.html 



[[وېشنيزه:پښتانه شاعران]]
[[وېشنيزه:پښتانه ليکوال]]
[[وېشنيزه:افغاني ليکوال]]
[[وېشنيزه:پښتانه]]
[[وېشنيزه:افغانان]]
