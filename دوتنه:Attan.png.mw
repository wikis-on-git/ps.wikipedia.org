د افغانستان د جنوب لوېديز ولايت، فراه په يوه کلي کې د هغې سيمې کليوالي اتڼ. اتڼ د پښتنو دوديزه نڅاه ده او په پښتني ودونو کې يو مهمه ساتېرئ، د ډولونو په زور زور وهلو ترسره کېږي. ددې نڅاه ګډونکي، چې کله نا کله ښځې هم وي، په يوه لويه داېره کې د څو څو ساعتونو لپاره تاوېږي تر څو ستړي شي. 
دغه انځور په 1948 کال کې د نېشنل جغرافيک ټولنې ترلاسه کړ. او تر اوسه پورې (جون 2002 ) په مجله کې نه وه خپور شوئ. خو هماغه وخت د نېشنل جغرافيک ټولنې په مجله کې د افغانستان د تاريخ اړونده معلوماتو برسېره د Maynard Owen Williams’ (مېنارډ اوون وليمز) د 1946 کال مقاله چې د ”Back to Afghanistan” (بېرته افغانستان ته) په نامه نومېده خپره شوې وه. دی هماغلته (په افغانستان کې) يو واده ته بلل شوی وه. وليمز د انجونو انځورونه نه وه کښلي. هغه ليکلي وه، ”انجونې چې روښانه ابرېشمونه او د سکو درانده درانده امېلونه يې په غاړه وه او د اسمان سره يې سمه برابري کوله..... کامرې ونشوکولائ چې د افغانستان لپاره هم د هغوی د مناظرو انځورونه کښېباسي، د کامرو عدسيې، لکه د ښاغلو پشان، يواځې سړي يې ليدل” .

د 2002 کال د جون د مياشتې د خپرونې نه
