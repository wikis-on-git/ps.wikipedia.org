[[دوتنه:مراد شينواری.jpg|کيڼ|250px|بټنوک|مراد شينواری]]
'''مراد شينواری''' (۱۹۲۷ ز [[کال]] - د ۲۰۱۲ ز کال د فبرورۍ ۱۸) يو [[پښتون]] [[شاعر]]، [[ليکوال]] د فلمونو سناريو ليکونکی او اديب وو.  

== مخينه ==
مراد علي خان شينواری چې په مراد شينواري پېژندل کېږي. دی د پښتو ژبې د غزل بابا [[امير حمزه شينواری|امير حمزه شينواري]] زوی وو. هغه په لنډي کوتل کې زېږېدلی وو.

== زده کړې ==
مراد شينواري په [[پښتو ژبه]] کې ماسټري اخيستې وه او له پنجاب پوهنتون نه يې ځينې بريليکونه ترلاسه کړي ول.

== دندې ==
مراد شينواری يو څه وخت په [[مالېزيا]] کې په دندو بوخت وو، بيا بېرته [[پاکستان]] ته راستون او هلته يې د [[پېښور پوهنتون]] د پښتو اکېډمۍ په [[کتابتون]] کې د کتابگر په توگه کار کاوه. تر دې وروسته يې بيا په پېښور راډيو کې د سکرېپټ ليکوال په توگه په کار پيل وکړ او تر تقاعد پورې هماغلته په کار بوخت وو.

== ادبي خدمت ==
مراد شينواري د ليکوالۍ فن له خپل پلار نه په ميراث اخيستی وو. هغه د گڼ شمېر پښتو فلمونو د کيسو او سندرو ليکوال وو. همدا راز يې دا لاندې کتابونه هم چاپ شوي:
# پلوشې (د لنډو کيسو ټولگه). 
# خېبر ادب (د يو څلوېښت شاعرانو او اديبانو ادبي تذکره). 
# مرحوم و مغفور (د شعرونو ټولگه)، (غزلونه، نظمونه او فلمي سندرې). 
# د پښتو فلمونو د سندرو ليکوال. 
# د پښتو فلمونو د کيسو ليکوال. 
# د وينس سوداگر (د شکسپير د ډرامې ژباړه). 




== سرچينې ==
# [http://pa.azadiradio.com/content/article/24488259.html ليکوال او شاعر مراد خان شينواری ومړ]
#http://www.dw.com/ps/په-مراد-رسېدلی-شاعر-شينواری-په-حق-ورسېد/a-15751137




[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:پښتانه شاعران]]
[[وېشنيزه:افغانان]]
