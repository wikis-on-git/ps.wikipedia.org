[[دوتنه:مراد شينواری.jpg|کيڼ|250px|بټنوک|مراد شينواری]]
'''مراد شينواری''' (۱۹۲۷ ز کال - د ۲۰۱۲ ز کال د فبرورۍ ۱۸) يو پښتون شاعر، ليکوال د فلمونو سناريو ليکونکی او اديب و. دی د امير حمزه شينواري يوازينی زوی و. 

== مخينه ==
مراد علي خان شينواری چې په مراد شينواري پېژندل کېږي د پښتو ژبې د غزل د بابا [[امير حمزه شينواری|امير حمزه شينواري]] زوی و. هغه په لنډي کوتل کې زېږېدلی و.

== زده کړې ==
په پښتو ژبه کې يې ماسټري اخيستې وه او د پنجاب له پوهنتون نه يې ځينې بريليکونه ترلاسه کړي و.

== دندې ==
يو څه وخت په مالېزيا کې په دندو بوخت و، بيا بېرته [[پاکستان]] ته راغی او هلته د [[پېښور پوهنتون]] د پښتو اکېډمۍ په کتابتون کې د کتابگر په توگه کار کاوه تر دې وروسته بيا په پېښور راډيو کې يې د سکرېپټ ليکوال په توگه په کار پيل وکړ او تر تقاعد پورې هماغلته په کار بوخت و.

== ادبي چوپړ ==
مراد شينواري د ليکوالۍ فن له خپل پلار نه په ميراث اخيستی و، هغه د گڼ شمېر پښتو فلمونو د کيسو او سندرو ليکوال و. همداراز يې دا لاندې کتابونه چاپ شوي:
# پلوشې – د لنډو کيسو ټولگه
# خېبر ادب –  د يوڅلوېښت شاعرانو او اديبانو ادبي تذکره
# مرحوم و مغفور د شعرونو ټولگه (غزلونه، نظمونه او فلمي سندرې)
# د پښتو فلمونو د سندرو ليکوال
# د پښتو فلمونو د کيسو ليکوال
# د وينس سوداگر - د شکسپير د ډرامې ژباړه















== سرچينې ==
# [http://pa.azadiradio.com/content/article/24488259.html ليکوال او شاعر مراد خان شينواری ومړ]
#http://www.dw.com/ps/په-مراد-رسېدلی-شاعر-شينواری-په-حق-ورسېد/a-15751137





[[وېشنيزه:پښتانه شاعران]]
[[وېشنيزه:پښتانه ليکوال]]
