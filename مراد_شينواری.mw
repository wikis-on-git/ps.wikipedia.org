[[دوتنه:MuradShinwari.jpg|کيڼ|250px|بټنوک|مراد شينواری]]
'''مراد شينواری''' ( - 18 د فېبروري، ۲۰۱۲ ز.) يو پښتون شاعر، ليکوال د فلمونو سناريو ليکونکی او اديب و. هغه د امير حمزه شينواري يوازينی زوی و. 

== مخينه ==
مراد علي خان شينواری چې په مراد شينواري پېژندل کېږي د پښتو ژبې د غزل د بابا امير حمزه شينواري ځوی و. هغه په لنډي کوتل کې زېږېدلی و.

== زده کړې ==
په پښتو ژبه کې يې ماسټري اخيستې وه او د پنجاب له پوهنتون نه يې ځينې بريليکونه ترلاسه کړي و.

== دندې ==
يو څه وخت په مالېزيا کې په دندو بوخت و، بيا بېرته پاکستان ته راغی او هلته د پېښور پوهنتون د پښتو اکېډمۍ په کتابتون کې د کتابګر په توګه کار کاوه تر دې وروسته بيا د پېښور راډيو کې يې د سکرېپټ ليکوال په توګه په کار پيل وکړ او تر تقاعد پورې هماغلته په کار بوخت و.

== ادبي چوپړ ==
مراد شينواري د ليکوالۍ فن له خپل پلار نه په ميراث اخيستی و، هغه د ګڼ شمېر پښتو فلمونو د کيسو او سندرو ليکوال و. همداراز يې دا لاندې کتابونه چاپ شوي:
# پلوشې – د لنډو کيسو ټولګه
# خېبر ادب –  د يوڅلوېښت شاعرانو او اديبانو ادبي تذکره
# مرحوم و مغفور د شعرونو ټولګه (غزلونه، نظمونه او فلمي سندرې)
# د پښتو فلمونو د سندرو ليکوال
# د پښتو فلمونو د کيسو ليکوال
# د وينس سوداګر - د شکسپير د ډرامې ژباړه















== سرچينې ==
* [http://pa.azadiradio.com/content/article/24488259.html ليکوال او شاعر مراد خان شينواری ومړ]






[[وېشنيزه:پښتانه شاعران]]
[[وېشنيزه:پښتانه ليکوال]]
