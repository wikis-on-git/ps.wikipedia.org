[[Image:hotakbawary.JPG|thumb|289px|الحاج امين هوتک باوري]]
حاجي امين هوتک باوري [[د روزګان ولايت]] د دهراوت ولسوالۍ د مټن نومي کلي په يوه منوره کورنۍ کې زېږېدلی  .

== زده کړې ==
خپلي لومړنۍ زدکړې يې په روزګان ولايت کې پاې ته رسولي او بيا يې [[د بغلان ولايت]] د زراعت مسلکي لېسه او بيا د لوړو مسلکي زده کړو لپاره پخواني روسيې ته ولاړ . هلته ېې د پوځي ډپلوم د تر لاسه کولو څخه وروسته خپل هېواد ته ورستون شو.

== دندې ==
ښاغلی باوري د ډاکټر نجيب الله د حکومت پر مهال لوړ پوځي سړی و . ده د دفاع په وزارت کې دنده درلوده او همدا رنګه د دفاع وزارت د هوايي دفاع په جزتامونو نومي څانګه کې دندې تر سره کړيدي .
 
حاجي هوتک باوري وروسته له هغه چې اروپا ته کډوال شو فرهنګي چارو کې ېې فعاله ونډه اخيستې او کله نا کله د شعر په جوړونه هم اخته وي .  د فرهنګي چارو سره مينه لري ، د خپلو دندو د تر سره کولو ترڅنګ يې په افغانستان کې د خپلواکو مطبوعاتو سره مرسته کړې او د (سلام) په نوم اونيزې د فرهنګي برخې مسؤل چلونکی و.  شعرونه يې په بيلابيلو انټرنټي او چاپي خپرونو کې خپاره شوي او ادبي آزاد نثري ټوټې  هم ليکي. 
== چاپي اثار ==
تر اوسه يې دوه کتابونه  ليکلي او خپاره کړيدي ، چې يو يې د (بنګ حبيب الله) په نوم  د کندهار ديوه نامتو ځوان لنډ داستان او بل يې (د څوګلونو بيلګه) په نوم د دريو پښتنو شاعرانو يوه  شعري  ټولګه ده .


== د شعر يوه بېلګه ==
دا هم د الحاج هوتک باوري د شعر يوه بيلګه

زړګيه   وسومه   تودو   دي   وسوم

په  لوړو  چغو  او  نارو  دي  وسوم

څه بلا ګډه ستا په کور سوه يودم

پتنګ خو نه وم په لمبو دي وسو م

زه له جنون د مجنون نه وم خبر نه  مي

د صحرا ټاکنده غرمو دي وسوم

جي د ليلا تصوير دي راغۍ پر خيال

په زکليدو او دربيد دي وسوم

ما درته و ويل  چي مينه مه کړه

ستا د انکار  په  اوريدو  دي وسوم

چي   څه   کری   هغه   ريبه   پخپله

په ټولو   کړو نا  کردو   دي وسوم

زه    د   نړۍ   د   مزلو  ستړی   کالبود

تا  کي   زړه ورو    ميړنو   دي  وسوم

د  وخت  له   ډاره  زما  قصی  دي  پټي

ستا  پر  رسواوو  لارو تلو  دي  وسوم

دار   او  چاړه   مي  هار  د غاړي  نه ده

ستا د منصور دار او رسو   دي  وسوم

زړګيه   پريږده   د  تقدير   قيصی   دي

دلته جنت کي   دوږخو  دي  وسوم

يم ستړۍ کړۍ د ژوندون کږليچو

پر  لوړو  ټيټو  لارو  تلو  دي    وسم

لاس له ګريوانه د امين کړه ليري

چي ځل دي  خپلو بيا پردو دي وسوم 


== د نثر يوه بېلګه ==

د حاجي هوتک باوري د يوه طنزيه نثر يوه بيلګه .

===== د پيړۍ ټوکه =====
و ختونه هم بلا کوي نه د خدای ،، ج ،، نه د رسول عليه السلام او نه ئی د بندګانو غوښتنه وه خو غوايی دوه بدشکله او ﻵ مثاله غوايي وزيږول ٠ يوه ئي د اومي او بل ئي د اتمي نومونه خپل کړل ٠ حيرانونکې خو لا دا وه چي ؛ د اومي ولادي او نسائي تکليف او زه چګي لا پای ته نه وو رسيدلی چي د اتمي غوايی سترګي دنيا ته سپيني کړی ٠ د اومي غوايی دزوکړي په شيره او ليټۍخوراک کي ، د کورنې غوا او غويو برسيره د ګاونډي کلي غوا ، غويو ، او سخوندرکيو ګډون کړی ؤ ٠ د غوايی د زوکړي په ورځ د کلي خلګ مامتو سړکونو ته را توې سول او غوايی ته يی ښه راغلاست ووايه ، د خدای ،،ج ،، څخه يی د غوايی د لا ښه خدمت او په کلي کي د ښه يويی او غوبله تمنا وکړه ٠ 
<br><br>
د کلي د خلګو دوعاګاني په لپو کي سپو وڅټلې ٠ د کلي خلګ د مبارکۍ پر کمبله بی عزته سول ٠ غوییی په لږ وخت  دومره لوې سو چي غوښتل يی د خپلو پلرونو د عمرونو عمرونو لاره په يوه ورځ طې کي ٠ د قوماندی سره سم د اومي غوايی ټول زيږيدلي په کلي راګډ سول ، نه ېې چاته کور، نه کالي او نه هم ډوډۍ پريښوده ، ټول کلۍ يی په لغتو او ښکرونو داسي اباد کۍ چي د کلي خلګو چا هغه دونيا ښه وګڼل او چا هم کلی پريښود ٠ د داسي غوايو شمير يوازي پر کلي نه ختميده ، بلکي  د ګاونډ غوايو ، سيمه ايزو او نړيوالو غوايو ېې ملاتړ کاوه ٠ تجربو او روايتونو ښودلی ده چي د غوايی له سره رنګ څخه ډير بد راځي ، خو دلته خبره سرچپه وه ، سور رنګ  ېې د زړونو وړونکۍ رنګ ؤو خو د زرغون او تور رنګ سره په ښکر وه ٠ د اومي غوايي لا د ورځي بلوغ ته نه وو رسيدلې چي د اتمي په نوم غوييی وزيږ ېدۍ د کلي د خلګو مځکي او پټي لا شاړي پاته وې ، لا ييی د اومي غوايی نکلونه پر ژبه پاته وه ،لا ييی د جنجال نه د خلاصون لاره لټول چي بل مصيبت وزيږيد ، بلي بلا بچې راوړ ، بل ناورين را پريوت ٠ دا بيا داسي په وړيو پټ ، په پښو نرې ،په سر غټ ،په عقل کم وو چي نه د خپل او نه د بل په کيسه کي ؤو ، ويل ييی چي دا دنيا د خيټي د مړولو او يارانو ته د ښه تويله خانو د جوړولو او د خپلو حقه حقوقو د لاس ته راوړلو ده ٠ د اومي غوايی مبارکۍ ته خو خلګ راغلي وه ، خو د اتمي غوايی دا تکليف د کلي پر خلګو ونه لوريدۍ ، د کلي هر کور ته يی په خپلو لغتو او ښکرونو ، مايوسي انديښنې او غمونه ډالۍ کړل ٠ دپيړۍ مړۍ زموږ کلي ته دا وه چي د خپلو دواړو غوايو واک ييی له لاس نه وو وت ٠ لا تر اوسه د پيړۍ دا لړۍ زموږ مړۍ ده ٠





[[وېشنيزه:پښتانه سياستوال]]
[[وېشنيزه:پښتانه لیکوال]]
