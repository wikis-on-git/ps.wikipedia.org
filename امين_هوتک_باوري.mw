[[Image:hotakbawary.JPG|thumb|289px|الحاج  امين هوتک باوري  ]]

<font size="3" face="Pashto Kror Asiatype" ">
الحاج امين هوتک باوري د اروزګان ولايت د دهراوت ولسوالۍ د مټن نومي کلې  په يوه منوره کورنۍ کي سترګي نړۍ ته پرانيستي دي . خپلي لومړنۍ زدکړي يې په ارزګان ولايت کي پاې ته ورسولې او بيا يې د بغلان ولايت  دزراعت مسلکي ليسه او بيا  د لوړو مسلکي زدکړو لپاره پخواني شوروي اتحاد ته ولاړ او   د دپلوم د تر لاسه کولو ورسته  هيواد ته راستون شو ، او دد فاع وزارت د  هوايې دفاع په جزتامونو کي يې دنده تر سره کړيده .
<br><br> 
<font size="3" face="Pashto Kror Asiatype" ">
الحاج هوتک باوري  د فرهنګي چارو سره مينه لري ، د خپلو دندو د تر سره کولو ترڅنګ يې په هيواد کي د خپلواکو مطبوعاتو سره مرسته کړې او د  ((   سلام  )) په نوم د خپلواکي  اونيزي د فرهنګي برخي مسؤل چلونکي  په توګه يې  اړوندي چاري پر مخ بيولې  ، د ادبي ذوق څښتن دۍ او شعرونه يې په بيلابيلو خپرونو کي خپاره شوي اوپه زړه پوري ادبي نثري ټوټې  هم ليکي  .  تر اوسه يې دوه کتابونه  ليکلي او خپاره کړيدي  ، چي يو يې   د  ((   بنګ حبيب الله   ))   په نوم  د کندهار ديوه نامتو ښه ځوان  لنډ داستان  اوبل يې   ((  د څوګلونو بيلګه  ))  په نوم  د دريو پښتنو شاعرانو يوه  شعري  ټولګه ده .
دا هم د الحاج هوتک باوري د شعر يوه بيلګه

<br> زړګيه   وسومه   تودو   دي   وسوم              په  لوړو  چغو  او  نارو  دي  وسوم<br>
<br>څه بلا ګډه ستا په کور سوه يودم                           پتنګ خو نه وم په لمبو دي وسو م<br>
<br>زه له جنون د مجنون نه وم خبر نه  مي                       د صحرا ټاکنده غرمو دي وسوم <br> 
<br>جي د ليلا تصوير دي راغۍ پر خيال                          په زکليدو او دربيد دي وسوم<br>
<br>ما درته و ويل  چي مينه مه کړه                         ستا د انکار  په  اوريدو  دي وسوم<br> 
<br>چي   څه   کری   هغه   ريبه   پخپله                    په ټولو   کړو نا  کردو   دي وسوم<br>
<br>زه    د   نړۍ   د   مزلو  ستړی   کالبود           تا  کي   زړه ورو    ميړنو   دي  وسوم<br>
<br>د  وخت  له   ډاره  زما  قصی  دي  پټي                ستا  پر  رسواوو  لارو تلو  دي  وسوم<br>
<br>دار   او  چاړه   مي  هار  د غاړي  نه ده            ستا د منصور دار او رسو   دي  وسوم<br>
<br>زړګيه   پريږده   د  تقدير   قيصی   دي                   دلته جنت کي   دوږخو  دي  وسوم<br>
<br>يم ستړۍ کړۍ د ژوندون کږليچو                          پر  لوړو  ټيټو  لارو  تلو  دي    وسم<br>
<br>لاس له ګريوانه د امين کړه ليري                              چي ځل دي  خپلو بيا پردو دي وسوم<br>
 
<font size="3" face="Pashto Kror Asiatype" ">

<br><br> <br><br                                                                                     
 
> 
او دا هم د الحاج هوتک باوري د يوه طنزيه نثر يوه بيلګه
<br><br>
د پيړۍ ټوکه
<br><br>
<font size="3" face="Pashto Kror Asiatype" ">
و ختونه هم بلا کوي نه د خدای ،، ج ،، نه د رسول عليه السلام او نه ئی د بندګانو غوښتنه وه خو غوايی دوه بدشکله او ﻵ مثاله غوايي وزيږول ٠ يوه ئي د اومي او بل ئي د اتمي نومونه خپل کړل ٠ حيرانونکې خو لا دا وه چي ؛ د اومي ولادي او نسائي تکليف او زه چګي لا پای ته نه وو رسيدلی چي د اتمي غوايی سترګي دنيا ته سپيني کړی ٠ د اومي غوايی دزوکړي په شيره او ليټۍخوراک کي ، د کورنې غوا او غويو برسيره د ګاونډي کلي غوا ، غويو ، او سخوندرکيو ګډون کړی ؤ ٠ د غوايی د زوکړي په ورځ د کلي خلګ مامتو سړکونو ته را توې سول او غوايی ته يی ښه راغلاست ووايه ، د خدای ،،ج ،، څخه يی د غوايی د لا ښه خدمت او په کلي کي د ښه يويی او غوبله تمنا وکړه ٠ 
<br><br>
<font size="3" face="Pashto Kror Asiatype" ">
د کلي د خلګو دوعاګاني په لپو کي سپو وڅټلې ٠ د کلي خلګ د مبارکۍ پر کمبله بی عزته سول ٠ غوییی په لږ وخت  دومره لوې سو چي غوښتل يی د خپلو پلرونو د عمرونو عمرونو لاره په يوه ورځ طې کي ٠ د قوماندی سره سم د اومي غوايی ټول زيږيدلي په کلي راګډ سول ، نه ېې چاته کور، نه کالي او نه هم ډوډۍ پريښوده ، ټول کلۍ يی په لغتو او ښکرونو داسي اباد کۍ چي د کلي خلګو چا هغه دونيا ښه وګڼل او چا هم کلی پريښود ٠ د داسي غوايو شمير يوازي پر کلي نه ختميده ، بلکي  د ګاونډ غوايو ، سيمه ايزو او نړيوالو غوايو ېې ملاتړ کاوه ٠ تجربو او روايتونو ښودلی ده چي د غوايی له سره رنګ څخه ډير بد راځي ، خو دلته خبره سرچپه وه ، سور رنګ  ېې د زړونو وړونکۍ رنګ ؤو خو د زرغون او تور رنګ سره په ښکر وه ٠ د اومي غوايي لا د ورځي بلوغ ته نه وو رسيدلې چي د اتمي په نوم غوييی وزيږ ېدۍ د کلي د خلګو مځکي او پټي لا شاړي پاته وې ، لا ييی د اومي غوايی نکلونه پر ژبه پاته وه ،لا ييی د جنجال نه د خلاصون لاره لټول چي بل مصيبت وزيږيد ، بلي بلا بچې راوړ ، بل ناورين را پريوت ٠ دا بيا داسي په وړيو پټ ، په پښو نرې ،په سر غټ ،په عقل کم وو چي نه د خپل او نه د بل په کيسه کي ؤو ، ويل ييی چي دا دنيا د خيټي د مړولو او يارانو ته د ښه تويله خانو د جوړولو او د خپلو حقه حقوقو د لاس ته راوړلو ده ٠ د اومي غوايی مبارکۍ ته خو خلګ راغلي وه ، خو د اتمي غوايی دا تکليف د کلي پر خلګو ونه لوريدۍ ، د کلي هر کور ته يی په خپلو لغتو او ښکرونو ، مايوسي انديښنې او غمونه ډالۍ کړل ٠ دپيړۍ مړۍ زموږ کلي ته دا وه چي د خپلو دواړو غوايو واک ييی له لاس نه وو وت ٠ لا تر اوسه د پيړۍ دا لړۍ زموږ مړۍ ده ٠
<br><br>
