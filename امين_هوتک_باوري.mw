[[دوتنه:hotakbawary.JPG|بټنوک|289px|الحاج امين هوتک باوري]]
حاجي امين هوتک باوري [[د روزگان ولايت]] د دهراوت ولسوالۍ د مټن نومي کلي په يوه منوره کورنۍ کې زېږېدلی .

== زده کړې ==
خپلي لومړنۍ زدکړې يې په روزگان ولايت کې پاې ته رسولي او بيا يې [[د بغلان ولايت]] د زراعت مسلکي لېسه او بيا د لوړو مسلکي زده کړو لپاره پخواني روسيې ته ولاړ . هلته ېې د پوځي ډپلوم د تر لاسه کولو څخه وروسته خپل هېواد ته ورستون شو.

== دندې ==
ښاغلی باوري د ډاکټر نجيب الله د حکومت پر مهال لوړ پوځي سړی و .او د داکتر نجیب الله پر ضدکودتا کی ئی ستر سهم درلود ده د دفاع په وزارت کې دنده درلوده او همدا رنگه د دفاع وزارت د هوايي دفاع په جزتامونو نومي څانگه کې دندې تر سره کړيدي .
 
حاجي هوتک باوري وروسته له هغه چې اروپا ته کډوال شو فرهنگي چارو کې ېې فعاله ونډه اخيستې او کله نا کله د شعر په جوړونه هم اخته وي . د فرهنگي چارو سره مينه لري ، د خپلو دندو د تر سره کولو ترڅنگ يې په افغانستان کې د خپلواکو مطبوعاتو سره مرسته کړې او د (سلام) په نوم اونيزې د فرهنگي برخې مسؤل چلونکی و. شعرونه يې په بيلابيلو انټرنټي او چاپي خپرونو کې خپاره شوي او ادبي آزاد نثري ټوټې هم ليکي.

== چاپي اثار ==
تر اوسه يې دوه کتابونه ليکلي او خپاره کړيدي ، چې يو يې د (بنگ حبيب الله) په نوم د کندهار ديوه نامتو ځوان لنډ داستان او بل يې (د څوگلونو بيلگه) په نوم د دريو پښتنو شاعرانو يوه شعري ټولگه ده .

== د نثر يوه بېلگه ==
د حاجي هوتک باوري د يوه طنزيه نثر يوه بيلگه .

===== د پيړۍ ټوکه =====
و ختونه هم بلا کوي نه د خدای ،، ج ،، نه د رسول عليه السلام او نه ئی د بندگانو غوښتنه وه خو غوايی دوه بدشکله او ﻵ مثاله غوايي وزيږول.  يوه ئي د اومي او بل ئي د اتمي نومونه خپل کړل.  حيرانونکې خو لا دا وه چي ؛ د اومي ولادي او نسائي تکليف او زه چگي لا پای ته نه وو رسيدلی چي د اتمي غوايی سترگي دنيا ته سپيني کړی.  د اومي غوايی دزوکړي په شيره او ليټۍخوراک کي ، د کورنې غوا او غويو برسيره د گاونډي کلي غوا ، غويو ، او سخوندرکيو گډون کړی ؤ.  د غوايی د زوکړي په ورځ د کلي خلگ مامتو سړکونو ته را توې سول او غوايی ته يی ښه راغلاست ووايه ، د خدای ،،ج ،، څخه يی د غوايی د لا ښه خدمت او په کلي کي د ښه يويی او غوبله تمنا وکړه.  

د کلي د خلگو دوعاگاني په لپو کي سپو وڅټلې.  د کلي خلگ د مبارکۍ پر کمبله بی عزته سول.  غوییی په لږ وخت دومره لوې سو چي غوښتل يی د خپلو پلرونو د عمرونو عمرونو لاره په يوه ورځ طې کي.  د قوماندی سره سم د اومي غوايی ټول زيږيدلي په کلي راگډ سول ، نه ېې چاته کور، نه کالي او نه هم ډوډۍ پريښوده ، ټول کلۍ يی په لغتو او ښکرونو داسي اباد کۍ چي د کلي خلگو چا هغه دونيا ښه وگڼل او چا هم کلی پريښود.  د داسي غوايو شمير يوازي پر کلي نه ختميده ، بلکي د گاونډ غوايو ، سيمه ايزو او نړيوالو غوايو ېې ملاتړ کاوه.  تجربو او روايتونو ښودلی ده چي د غوايی له سره رنگ څخه ډير بد راځي ، خو دلته خبره سرچپه وه ، سور رنگ ېې د زړونو وړونکۍ رنگ ؤو خو د زرغون او تور رنگ سره په ښکر وه.  د اومي غوايي لا د ورځي بلوغ ته نه وو رسيدلې چي د اتمي په نوم غوييی وزيږ ېدۍ د کلي د خلگو مځکي او پټي لا شاړي پاته وې ، لا ييی د اومي غوايی نکلونه پر ژبه پاته وه ،لا ييی د جنجال نه د خلاصون لاره لټول چي بل مصيبت وزيږيد ، بلي بلا بچې راوړ ، بل ناورين را پريوت.  دا بيا داسي په وړيو پټ ، په پښو نرې ،په سر غټ ،په عقل کم وو چي نه د خپل او نه د بل په کيسه کي ؤو ، ويل ييی چي دا دنيا د خيټي د مړولو او يارانو ته د ښه تويله خانو د جوړولو او د خپلو حقه حقوقو د لاس ته راوړلو ده.  د اومي غوايی مبارکۍ ته خو خلگ راغلي وه ، خو د اتمي غوايی دا تکليف د کلي پر خلگو ونه لوريدۍ ، د کلي هر کور ته يی په خپلو لغتو او ښکرونو ، مايوسي انديښنې او غمونه ډالۍ کړل.  دپيړۍ مړۍ زموږ کلي ته دا وه چي د خپلو دواړو غوايو واک ييی له لاس نه وو وت.  لا تر اوسه د پيړۍ دا لړۍ زموږ مړۍ ده. 

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%A7%D9%85%D9%8A%D9%86_%D9%87%D9%88%D8%AA%DA%A9_%D8%A8%D8%A7%D9%88%D8%B1%D9%8A په ويکي شعرونه کې د امين هوتک باوري شعرونه]

== سرچينې ==



[[وېشنيزه:پښتانه سياستوال]]
[[وېشنيزه:پښتانه لیکوال]]
