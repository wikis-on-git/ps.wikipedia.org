<font face="Pashto Kror Asiatype">'''ادبيات'''

<font face="Pashto Kror Asiatype">د Literature لغوي مانا «د لغتونو سره ډېره اشنايي» افاده کوي. لکه څرنګه چې د آکسفورډ Oxford د انګليسي ژبې په قاموس کې تعريف شوی چې [د لاطيني ژبې د littera نه چې د لغت مانا لري اخيستل شوی]. دغه عبارت په ټولګړي ډول د ليکنو د غونډ د پېژندګلوې پخاطر کارېږي. د «literature» لغت د يوه عام نوم په توګه هر هغه ليکنو ته لکه د مقالو په بڼه اشاره کوي؛ «literature» بيا د خاص نوم په توګه په ټوله ايز ډول په يوه کلتور کې د هغه کلتور ادبي کارونو ته اشاره کوي

<font face="Pashto Kror Asiatype">
''د پښتو [[ادب]]''
 
<font face="Pashto Kror Asiatype">په ټوليزه توګه د پښتو ادب د ادبپوهانو په اند په دوه برخو کې ويشل شوی دی - يعنې شفاهي يا ګړنی ادب او بل ليکلی يا تحريري ادب - ګړنی ادب بيا يوه برخه د پښتو زړې سندرې دي چې شاعر ېې نامالوم وي - او بله برخه اولسي سندرې دي چې شاعران ېې مالوم وي- 

<font face="Pashto Kror Asiatype">لنډۍ ، ټپه ، کاکړۍ غاړی ، لنډکۍ ، سروکی (مسريزه) ، ناری ، فالونه ، چغيان (اننکی) ، يادهوي سندری ، سانذې ، تکلونه ، متلونه ، د سيندو سندری ، د ماشومانو ادبيات لکه اکو بکو، چاربيته ، کيسی چی د ذهني ازموينی په غرض ويل کيږي - همدارنګه ځينی کيسې لکه انګک بنګک ، سرکۍ وزه او نورې د پښتو د شفاهي ادب نمونی دي -

<font face="Pashto Kror Asiatype">ليکلی ادب: : لکه قصيده ، خوابنامه ، الفنامه ، ساقي نامه ، رباعي ، مثنوي ، غزل ، مناجات ، حمد ، نعت ، او اوسنۍ هايکو-

<font face="Pashto Kror Asiatype">د پښتو د ليکلي ادب څيړنه له دوهمې هجرۍ پيړۍ د امير کروړ پهلوان له وياړنې څخه پيل کيږي - چې په 139 هجرۍ سپوږميز کال ېې ويلې ده - همغه شان د پښتو انشا لرغونی نمونه همدا وياړنه ګڼل کيږي -

<font face="Pashto Kror Asiatype">د پښتو ژبی املا څيړنه بيا د 612 هجرۍ د سليمان ماکو له تذکرۀ الاوليا څخه کيږي - د ميا روښان خيرالبيان ، د اخون درويزه مخزن الاسلام ، د خوشال خان دستار نامه ، د ملا مست سلوک الغزا د خپلو خپلو ځانګړنو سره د خپل خپل پير غوره نمونې ګڼل کيږي -

<font face="Pashto Kror Asiatype">د پښتو لمړی ګرامر په 1195 هجري کال د معرفته الافغان کتاب وو چې د نوميالي شاعر او ليکوال پير محمد کاکړ تاليف دی - ګڼل کيږي چې وروسته دغه لړۍ تر اوسه روانه ده -

<font face="Pashto Kror Asiatype">د پښتو ژبې لومړی لاس ته راغلې قصيده د اسعد سوري قصيده ده چې په 425 هجري کال ويل شوې ده - که څه هم ويل کيږي چې په داريايي ادب پهلوي ادب کې قصيدې ته وورته شعري جوړښتونه موندل کيږي  ، خو ترکومه چې د لاس ته راغلو اسنادو خبره ده ، نو له عربۍ څخه پښتو خله کړې - د نوموړي قصيده په دې ټکو پيل کيږي -

و فلک د چارو څه وکړمه کوکار  -------   زمولوي هر ګل چې خاندي په بهار

چې نولس تمهيدي او يولس خطابي بيتونه لري -

<font face="Pashto Kror Asiatype">عرفاني افکار په دريمه هجرۍ پيړۍ کې په پښتو ادبياتو څادر غوړوي - او د عشق او محبت سندرې لومړې بيلګه په ليکلې ادبياتو کې په 550 هجري سپوږميز کال کې ويل شوې ده چې پيل ېې داسې کيږي -

ګهيځ رڼا د لمر خپره سوه   ------  زما په کور د وير ناره سوه

د بيلتون ورځ خوره تيارۀ سوه ---- غږ شو ناڅاپه چې بيلتون راغې

<font face="Pashto Kror Asiatype">د مهالينو پيښو په پښتو ادب خپل خپل اغيز ښيندلی همداوجه ده چې کله د پښتو شعر او شاعري رزمي او بزمي برخه پياوړې ښکاري -

<font face="Pashto Kror Asiatype">'''غزل''':::: غزل په پښتو کې اووه سوه کلن عمر لري - لاس ته راغلې نمونه ېې د انمې هجرۍ پيړۍ د اکبر د غزل يو څو بيتونه دي چې پوهاند حبيبي په پښتانۀ شعرا کې ځاۍ کړي دي -

د خپل ځان له ميړانې څه وييل کړم ---  د عشق وير به تل پخپله پټول کړم

ما مدام لکه بورا په ګلو ګشت کړ ----- اوس به ځم په سرتور فراق د ګل کړم

د بيلتون له ويره ژاړم اوښکې وينې------ زه اکبر په خپل اشنا د سر ښندل کړم

<font face="Pashto Kror Asiatype">همدارنګه د زرغونې کاکړ د بوستان ژپاړنه چې په نهمه هجرۍ پيړۍ کې ېې کړې د ژباړنې لومړۍ نمونه ګنل کيږي - نوموړې د شاعرۍ سره سره ښه خطاطه هم وه -

'''د پښتو ادبياتو مهم مکتبونه''' ::::

- د روښانيانو سبک

- د اخون درويزه سبک

- د خوشال بابا سبک

- د عبدالرحمان بابا سبک

- د عبدالحميد بابا سبک

- د پير محمد کاکړ سبک    او د حمزه بابا سبک يادولی شو -

<font face="Pashto Kror Asiatype">په پښتو ژبه پوځي نمونه او بولۍ - commands-  د امير شير علي خان په وخت کې دود شوې -

<font face="Pashto Kror Asiatype">لنډه کيسه ، ناول ، ازاد شعرونه او هايکو په شلمی پيړۍ کې د پښتو ادب په درشل پښته ږدي -

<font face="Pashto Kror Asiatype">همدارنګه که څه هم موږ په ځينو مناسباتو کې له د وادۀ يا د ماشومانو په لوبو کې د ډرامې مخبيلګې لرو ولې په ادبي معيار او عصري مفهوم کې ډرامه هم په شلمه پيړۍ کې پښتو ادب ته راغله - همدغه رنګه پلم هم

<font face="Pashto Kror Asiatype">لمړۍ پښتو ډرامه په لره پښتونخوا کې د عبدالاکبر خان استاد ډرامه وه چې د اتمانزو په ښوونځي کې وښودل شوه - د ستر استاذ حبيبي توريالۍ پښتنه په بره پښتونخوا کې په لومړي سر لست کې راځي - او په دې توګه دغه لړۍ ښه ګرمه جاري ده
***[[ليکوالان]]
***[[شاعران]]
***[[اديبان]]
***[[کره کتونکي]]
***[[نقادان]]
***[[شعرونه]]
***[[لنډۍ]]
***[[څلوريځې ]]
***[[غزلونه ]]
***[[قصيدې ]]
***[[نظمونه ]]
***[[متلونه]]
