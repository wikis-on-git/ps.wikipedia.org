{{نابشپړ}}
[[انځور:Fazli tie.jpg|thumb|فضل محمد فضلي]]
[[انځور:Fazel_mohamad_fazli.PNG|thumb|فضل محمد فضلي]]
'''فضل محمد فضلي''' د [[افغانستان]] د تياتر يوه پېژندل شوې څېره ده چې ډېری خلک يې د ف. فضلي په نامه پېژني. نوموړی په هنر کې د ځلاندې مخينې خاوند وه چې د افغانستان په ملي راډيو تلويزون کې يې ګڼ شمېر ارزښتناک آثار، د ډرام، داستان، نندارو او تمثيلي ټوټو له ځانه پرې ايښي دي.

== مخينه ==

فضل محمد فضلي اصلاً د [[کندهار]] په لومړۍ ناحیه کې د ارواښاد عبدالصمد خان په کورنۍ کې زېږېدلی . کله چې لا د لوی احمدشاه بابا د ښوونځي په لسم ټولګي کې زده کونکی ؤ له تمثیل سره يې علاقه درلوده او همالته یې د [[تیاتر]] په برخه کې کار راپیل کړ . وروسته بیا کال ۱۳۳۸ل کې کابل راډیو ته راغی او د ژوند ټوله خوږه دوره یې د لوبګرۍ په برخه کې د افغانستان په راډیو کې تېر ه کړ ه.
=== زده کړې ===
ښاغلي فضلي خپلې زده کړې په خپل پلرني ټاټوبي کندهار کې پیل کړي وې او ښايي دوديزې زده کړې يې درلودې او وروسته یې بيا د لوبګرۍ سره ډېره مینه درلوده چې لمخې يې په کندهار کې په جوړ شوي دوديز تياتر کې برخه واخیسته او بيا پلازمېنې کابل ته لاړه .

=== دندې ===
ښاغلي فضل محمد فضلي د افغانستان په ملي راډيو ټلویزيون کې له ۱۳۳۸م لريز څخه خپلې دندې په ډېرو نندارو ، لوبګريزو ټوټو او فلمونو کې  راپیل کړې . وروسته له ۱۹۹۳م زېږدي د تنظيمي جګړو له کبله پېښور ته کډوال شو او هلته يې هم د بي بي سي روزينيزې خپرونې نوي کور نوي ژوند کې ونډه واخیسته او تر مړينې پورې په هماغه دنده چوپړ ترسره کاؤه. همداراز ښاغلی فضلي پروډيوسر ، فلمي لارښود او د لیکوال ستاينومونه هم خپل کړي ول .
== ننداريزې او فلمي ټولګې == 
هغه په ډېرو تیاترونو او ډرامونو کې برخې اخيستي او نور زيات شمېر کسان يې هڅوبیزو کارونو ته روزلي ؤ : د ښاغلي ځینې هنري نندارې او فلمونه دا نومېږي :
# لوی احمد شاه بابا 
# شهید جادوګر 
# دشیطان مرګ ،اشتباه
# د میوند په یاد 
# مادر وطن 
# دډبرې زړه 
# د کونډې ځوی (لومړنۍ افغاني تلويزوني ډرامه)
دغه راز په سلګونو راډیويي ډرامې ، د راډیو پرلپسې داستانونه او د نورو تفریحي پروګرامونو لوبګريزې ټوټې یې هم چمتو کړي .

== ستاينيزې ==
ښاغلي ف ـ فضلي د افغانستان د وخت د رسنيو او کولتور وزارت څخه ډېرې ستاينيزې ترلاسه کړي او ستاینلیکونه يې هم درلودل . همدارنګه د بي بي سي نوي کور نوي ژوند د راډيويي روزنيزې ډرامې د جبار خان په رول باندې ستايل شوی او ساینلیک يې ترلاسه کړی .
[[انځور:6 guorp of Raido work.jpg|thumb|289px|فضل محمد فضلي]]

== مړينه ==
دښاغلی فضل محمد فضلي د جوت زېږون په هکله يې پرته له کورنۍ او دوستانو څخه نور څوک ندي خبر او نه هم د افغانستان په خلکو کې د زېږدکالیزې نمانځل دود ؤ ، چې له همدې لامله په افغاني رسنيو کې لکه د بي بي سي پښتو خپرونې د ښاغلي ټولټال عمر د مړينې پرمهال ۸۳ کلن ښودلی. خو د هغه نژدې ملکاري او لوبګر ښاغلي [[محمد يوسف هېواد دوست|يوسف هېواد دوست]] بيا د ارواښاد عمر ۹۵ کالو ياد کړی . همدارنګه د آزادۍ راډيو په وېبپاڼه کې يې د ښاغلي عمر ۷۷ کلن ښودلی . خو په کال ۲۰۰۵م زېږدي کې د ورپېښې ناروغۍ له کبله پاتېدونکې نړۍ پرېښې ده . ده خپلې وروستۍ دندې د بي بي سي روزنیزې پروژې کې د راډيويي ډرامې د لارښودګر او لوبګر په توګه لرلې.

== سرچینې == 
#http://www.bbc.co.uk/pashto/news/story/2005/04/050417_pilwazy-ffazli-im.shtml
# http://pa.azadiradio.org/content/article/1719791.html
# له ډنمارک څخه خپرېدونکې د خپلواکۍ رسنۍ.

[[وېشنيزه:پښتانه لوبگران]]
[[وېشنيزه:مسلمان لوبگران]]
[[وېشنيزه:ډرامه ليکونکي]]
