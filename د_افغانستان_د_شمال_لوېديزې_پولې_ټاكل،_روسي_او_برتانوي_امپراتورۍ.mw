{{د کتاب مالوماتبکس
| سرليک           = د افغانستان د شمال لوېديزې پولې ټاكل، روسي او برتانوي امپراتورۍ
| آرنوم           =  
| ژباړن           =  [[محمد طاهر کاڼی]]
| انځور           = د افغانستان د شمال لوېديځې پولې ټاکل.png
| د_انځور_پايڅوړ  = 
| ليکوال          = بېلابېل
| انځورگر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولگه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۸ لمريز/۲۰۰۹ زېږدي کال
| د_رسنۍ_ډول      = 
| ټول_مخونه       = ۳۲۷ 
| ISBN            = 
| وروسته_له       = 
| مخکې_له         = 
}}

'''د افغانستان د شمال لوېديځې پولې ټاکل ، روسي او برتانوي امپراتورۍ''' يو مهم تاریخي اثر دی چې ليکوال او ژباړن [[محمد طاهر کاڼی|محمد طاهر کاڼي]] پښتو ته راژباړلی دی . 
=د کتاب د منځپانگې په اړه=
په دې تاریخي اثر کې راټول شوي او ژباړل شوي لاسوندونه «د ختيځ اثار» په نامه روسۍ انټرنېټپاڼې د «منځنۍ اسیالاسوندونه» له برخې راکاپي شوي دي ، چې د ټولو راژباړل شويو لاسوندونو شمېر ۱۵۴ ته رسیږي . 
په دې کتاب کې اوډل شوي لاسوندونه په ۱۹ زېږدي پېړۍ کې د [[امير شېر علي خان]] او [[امير عبدالرحمان خان]] د واکمنيو پر مهال ، د [[افغانستان]] د شمال لوېديځې ، يانې له [[خواجه صالح]] نه تر [[ذوالفقار|ذوالفقاره]] پورې پولې د ټاکلو په اړه د برتانوي او روسي امپراتوريو ترمنځ د تبادله شويو ليکونو ، يادښتونو ، ټلگرامونو او د دوی ترمنځ خبرو اترو ټولگه ده . همدا راز پر ۱۸۸۵ ز کال پر [[پنجده]] باندې د تزاري روسیې له لوري د یرغل په پايله کې د افغانانو او روسانو ترمنځ جگړې په اړه هم بيان شوی دی . روسانو پنجده خپله خاوره گڼلې او ډېره هڅه یې کړې چې ددغې جگړې ټوله پړه پر افغانانو واچوي . هېره دې نه وی چې د کتاب په پيل کې څو لاسوندونه د افغانستان د شمالي پولې او [[بدخشان]] په اړه هم شتون لري . 
د پنجدې له جگړې وروسته برتانوي او روسي چارواکيو د افغانستان د شمال لوېديځې پولې د ټاکلو لپاره په خپل منځ کې يو گډ کميسيون جوړ کړ او افغان پلاوي ته یې اجازه ورنه کړه چې پکې شامل شي . پر دې خبره روسي لوری ډېر ټينگار کاوه چې [[افغان]] استازی دې په سرحدي کمیسیون کې نه وي . په پايله کې د افغانستان شمال لوېديځه پوله د برتانيا او روسیې له لوري د دوی په خوښه وټاکل شوه . 
=د چاپ چارې= 
د افغانستان د شمال لوېدیځې پولې ټاکل اثر په [[جرمني]] کې د افغانستان د کولتوري ودې ټولنې له خوا خپور شوی دی . د دې کتاب د چاپ چارې د اسدالله دانش چاپخونې له خوا پر ۱۳۸۸ لمريز (۲۰۰۹ ) ز کال ترسره شوې دي . دغه کتاب په پرتليز ډول سپين کاغذ کې چاپ شوی ، چې ۳۲۷ مخه لري . کتاب په وروستۍ برخه کې د ۳۲ تاریخي انځورونو يو البوم هم لري . د کتاب کمپوز پخپله ژباړن کړی دی . 
=اخځونه= 
#د افغانستان د شمال لوېديځې پولې ټاکل ، روسي او برتانوي امپراتورۍ ، ژباړن محمد طاهر کاڼی ، د ۱۳۸۸ لمريز کال چاپ .      

















[[وېشنيزه:پښتو کتابونه]]
