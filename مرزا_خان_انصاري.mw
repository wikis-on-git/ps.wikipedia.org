'''ميرزا خان انصاري''' د [[پښتو ژبه|پښتو ژبې]] يو کلاسيک [[شاعر]] دی، چې په ۱۷ زېږدي پېېړۍ کې يې ژوند کاوه. 
==مخينه== 
د ميرزا خان انصاري د پښتو ژبې د کلاسیک ادب، په تېره بیا د روښاني غورځنگ، ادبي کاروان سالار وو. میرزا خان انصاري د نورالدین زوی او د روښاني طریقې د [[بنسټگر]] [[بايزيد انصاري]] (پیر روښان) لمسی دی. د هغه د زوکړې نېټه او [[کال]] مالوم نه دی، خو په ۱۰۴۰ هجري قمري (۱۶۳۰ زېږدي) کال په [[دکن]] کې په یوه جنگ کې وژل شوی دی.  

میرزا خان انصاري د ځوانۍ په لومړیو کلونو کې د پیر روښان د یوه بل  لمسي احداد، چی په خپل وخت کې د روښاني تحریک مشر وو، ډېر کلک ملگری وو؛ خو وروسته یې  له احداد سره اختلاف پیدا سو؛ د مغولو د پاچا  [[نورالدین جهانگیر]] خدمت یې غوره کړ او د هغه تر مړينې وروسته یې د هغه د زوی [[شاه جهان]] په پوځ کې لوړ منصب درلود. نوموړی بالاخره په دکن کې د مغولي پوځونو او ځایي پاچاهانو او امیرانو تر منځ د جنگونو په ترڅ کي ووژل شو. 
 
د لوېديځ نامتو ختځيپوه [[مېجر راورټي]] د پښتو ادب په اړه یوه کتاب (سلیکشن فرام دی پوییټری آف د افغانز) کی لیکي، چې هغه میرزا خان چی د مغولو خدمت یې کاوه هغه بل سړی دی، او دغه میرزا خان چې په پښتو ژبه کې یې دېوان ترتیب کړی، بل څوک دی. راورټي وایي، دغه میرزا چې دېوان یې ترتیب کړی، کوم وخت د مغول اورنگزېب په زمانه کې د [[سوات]] او [[باجوړ]] په سيمه کې وفات سوی دی. دا چې راورټي به دغه مالومات له کومه تر لاسه کړي وي، سړی څه نه شی ویلای، خو دومره ویلای شي، چې د هغه دغه مالومات چنداني حقیقت نه لري او د میرزا خان انصاري د مرید [[دولت لواڼي]] شعرونه او دغه راز د حالنامې  بیان، چې د روښاني غورځنگ په اړه تر اوسه پورې تر ټولو مستند او د باور وړ کتاب دی، د دې خبرې شاهدي ورکوي، چې  میرزا خان انصاری یو سړی دی او هغه دغه میرزا خان دی چې د دکن د دولت اباد په جگړو کې د شاه جهان پاچا په زمانه کې وژل شوی دی.  
 
==پنځونه== 
==مړينه== 

[[Category: پښتانه شاعران]]
