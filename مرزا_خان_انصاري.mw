'''ميرزا خان انصاري''' د پښتو ژبې يو کلاسيک شاعر دی، چې پر ۱۷ زېږدي پېېړۍ يې ژوند کاوه. 
==مخينه== 
د ميرزا خان انصاري د زوکړې کال مالوم نه دی. هغه د پښتو ژبې د کلاسیک ادب، په تېره بیا د روښاني غورځنگ،  ادبي کاروان سالار وو. میرزا خان انصاري د نورالدین زوی او د روښاني طریقې د مؤسس [[بايزيد انصاري]] (پیر روښان) لمسی دی. د زېږېدو نېټه یې معلومه نه ده، خو  په ۱۰۴۰ هجري قمري (۱۶۳۰ زېږدي) کال  په [[دکن]] کې په یوه جنگ کی وژل شوی دی.  

میرزا خان انصاري د ځوانۍ په لومړنیو کلونو کې د پیر روښان د یوه بل  لمسي احداد، چی په خپل وخت کې د روښاني تحریک مشر وو، ډېر کلک ملگری وو. خو وروسته یې  له احداد سره اختلاف پیدا سو؛ د مغولو د پاچا  [[نورالدین جهانگیر]] خدمت یې غوره کړ او د هغه  تر وفات وروسته یې د هغه د زوی [[شاه جهان]] په پوځ کې لوړ منصب درلود. نوموړی بالاخره په دکن کې د مغولي پوځونو او ځایي پاچاهانو او امیرانو تر منځ د جنگونو په ترڅ کي ووژل سو. 
 
د لوېديځ نامتو ختځيپوه [[مېجر راورټي]] د پښتو ادب په باب یوه کتاب (سلیکشن فرام دی پوییټری آف د افغانز) کی لیکي چې هغه میرزا خان چی د مغولو خدمت یې کاوه هغه بل سړی دی، او دغه میرزا خان چې د پښتو په ژبه کی یې دېوان ترتیب کړی، بل څوک دی. راورټي وایي، دغه میرزا چې دېوان یې ترتیب کړی، کوم وخت د مغول اورنگزېب په زمانه کې د [[سوات]] او [[باجوړ]] په سيمه کې وفات سوی دی. دا چې راورټي به  دغه مالومات له کومه تر لاسه کړي وي، سړی څه نه سی ویلای، خو  دومره ویلای شي، چې د هغه دغه مالومات چنداني حقیقت نه لري او د میرزا خان انصاري د مرید [[دولت لواڼي]] شعرونه او دغه راز د حالنامې  بیان، چې د روښاني غورځنگ په اړه تر اوسه پورې تر ټولو مستند او د باور وړ کتاب دی، د دې خبرې شاهدي ورکوي، چې  میرزا خان انصاری یو سړی دی او هغه دغه میرزا خان دی چې د دکن د دولت اباد په جگړو کې د شاه جهان پاچا په زمانه کې وژل شوی دی.  
 
==پنځونه== 
==مړينه== 

[[Category: پښتانه شاعران]]
