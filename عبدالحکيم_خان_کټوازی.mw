
بریدجنرال '''عبدالحکیم خان کټوازی''' ([[زوکړه]] ۱۳۰۴ لمريز لېږدي [[کال]]، [[کټواز]] د [[خیرکوټ ولسوالۍ]] - [[مړينه]] د ۱۳۷۴ لمريز لېېږدي کال د [[لړم]] ۱۱، [[پېښور]]) د [[افغانستان]] يو نامتو جنرال، ملي او ټولنيز شخصيت وو.  

==مخينه== 

شهید بریدجنرال عبدالحکیم خان د پهلوان خان زوی، پر ۱۳۰۴ لمريز لېږدي کال د کټواز په خیرکوټ ولسوالۍ کې زیږدلی وو. پلار  یې د سلیمانخیلو د قوم مشر وو. نوموړی د پلار په خاطر د وخت حکومت له خوا یرغمل د کابل په رشیدیه (حربي ښوونځي) کې شامل او ۱۳۲۲ کال له حربي ښوونځي څخه په لوړه درجه فارغ او حربی پوهنتون ته شامل شو. په ۱۳۲۵ کال هندوستان ته د لوړو زدکړو دپاره واستول شو ، او د یوه کال پوځي تعلیماتو وروسته هیواد ته راستون او د وړو ضابطانو د ښوونځي د قوماندان په دنده وګومارل شو.
په ۱۳۳۴ کال کې د نظامي مسلک د پیاوړتیا په خاطر د ترکیې هیواد ته واستول شو او په اعلی درجه خپل هیواد ته راستون شو، او د وزارت دفاع په چوکاټ کې د هوایي ځواکونو د ښوونې او روزنې لوی مدیر وټاکل شو. نوموړي د وخت هوایي ځواکونو ته ځانګړي خدمتونه په ډیر صداقت او وطن پالنه کړي دي چه د وخت هوایي منسوبینو يې همیشه یادونه کوله.
۱۳۳۹ کال کې د ارکان حربي دپاره بیا ترکیې هیواد ته واستول شو، ۱۳۴۱ کال کې د ارکانحربي په عالي درجه هیواد ته راستون شو. 
د دفاع د وزارت د ښووني او روزني عمومي مدیر وټاکل شو، او ښوونه او روزنه کې د پام وړ نوښت او بدلونونه راوستل.
بیا د ریشخورو د پلي فرقي ( فرقه ۷ پیاده)  د درستیزوال  او په کال ۱۳۴۴ د کابل د امنیې قوماندان او ۱۳۴۸ کال د پولیسو او ژندارم عمومي قوماندان وټاکل شو. ۱۳۵۱  کال د اومې پلي فرقې  (فرقه ۷) قوماندان وټاکل شو.  ۱۳۵۲ کال د چنګاش د میاشتې کودتا کې بی له کومه جرمه دا وطنپرست،  صادق،  له فساده لرې او باانظباته جنرال درۍ کاله په ځیل کې تیر کړل. 
نوموړی د خپل وخت په جنرالانو کې د عسکري پوهې، انظباط او دسپلین، تعلیم او تربیې، ښو اخلاقو او هیواد ته وفادار او ممتاز جنرال وه.
 په ۱۳۶۸ کال یې د ځینو هیوادپالو مشرانو سره (د ملي رستګارانو ټولنې) بنسټ کیښود ترڅو  هیواد له جګړې  خلاص او پرځای يې سوله راولي. کله چه ۱۳۷۲ کال وروسته داخلي جګړو زور ونیو، نوموړی  پښاور ته يې هجرت وکړ او هلته د (تفاهم او ملي یوالي)  شورا سره يو ځای شو.  یو کال وروسته د شورا د انسجام د رئیس په توګه  د ملی یوالي او سولې د پاره داسې اغیزناکه کارونه وکړل چې داخلي او خارجي سیاستمداران په ډیره هیله مندۍ  سره ورته متوجه شول چه دا د سولې او ملي یوالي د پاره غوره لاره ده.
متأسفانه د هیواد، ولس او اسلام دښمنانو نوموړي ته نور د ژوند کولو موقع ور نکړه.  په ۱۳۷۴ د لړم د میاشتې په ۱۱ نیټه یې د پښاور په بورډ کې په رڼا ورځ په ډير ناځوانمردانه توګه دا سپیڅلی افغان جنرال په شهادت ورساوه. 


==اخځليک== 

۱- د جنرال مومند کټوازي فېسبوک پاڼه.
