
بریدجنرال '''عبدالحکیم خان کټوازی''' ([[زوکړه]] ۱۳۰۴ لمريز لېږدي [[کال]]، [[کټواز]] د [[خیرکوټ ولسوالۍ]] - [[مړينه]] د ۱۳۷۴ لمريز لېېږدي کال د [[لړم]] ۱۱، [[پېښور]]) د [[افغانستان]] يو نامتو جنرال، ملي او ټولنيز شخصيت وو.  

==مخينه== 

شهید بریدجنرال عبدالحکیم خان د پهلوان خان زوی، پر ۱۳۰۴ لمريز لېږدي کال د کټواز په خیرکوټ ولسوالۍ کې زیږدلی وو. پلار  یې د سلیمانخیلو د قوم مشر وو. نوموړی د پلار په خاطر د وخت حکومت له خوا یرغمل د کابل په رشیدیه (حربي ښوونځي) کې شامل او پر ۱۳۲۲ ل ل کال له حربي ښوونځي څخه په لوړه پوړۍ (درجه) فارغ او بيا په حربي پوهنتون کې شامل شو. پر ۱۳۲۵ ل ل کال [[هندوستان]] ته د لوړو زدکړو لپاره واستول شو او تر یوه کال پوځي تعلیماتو وروسته [[هېواد]] ته راستون او د وړو ضابطانو د ښوونځي د بولندوی (قوماندان) په توگه په دنده وگومارل شو. 

عبدالحکیم کټوزای پر ۱۳۳۴ ل ل کال د پوځي څانگې (نظامي مسلک) د پیاوړتیا په پار د تورکیې هېواد ته واستول شو او په لوړه پوړۍ خپل هېواد ته راستون شو. تر دې وروسته د دفاع وزارت په اډانه (چوکاټ) کې د هوایي ځواکونو د ښوونې او روزنې لوی مدیر وگومارل شو. نوموړي په ډیرې رښتينولۍ (صداقت) او هېوادپالنې سره د وخت هوایي ځواکونو ته خدمتونه وکړل چې د وخت هوایي منسوبینو يې تل یادونه کوله. 

نوموړی پر ۱۳۳۹ ل ل کال د ارکان حربۍ لپاره بیا تورکیې هېواد ته واستول شو او پر ۱۳۴۱ ل ل کال د ارکانحربۍ په لوړه پوړوۍ هېواد ته راستون شو. هغه د دفاع وزارت د ښوونې او روزنې عمومي مدیر وگومارل شو او په ښوونه او روزنه کې يې د پام وړ نوښت او بدلونونه راوستل. 

تر دې وروسته بیا د ریشخورو د ۷ شمېرې پلې فرقې د درستیزوال په توگه وگومارل شو. تر دې وروسته پر ۱۳۴۴ ل کال د کابل د امنیې قوماندان او پر ۱۳۴۸ کال د پولیسو او ژندارم عمومي قوماندان وگومارل شو. پر ۱۳۵۱ ل ل کال د اومې پلي فرقې  (فرقه ۷) قوماندان وټاکل شو.  ۱۳۵۲ کال د چنګاش د میاشتې کودتا کې بی له کومه جرمه دا وطنپرست،  صادق،  له فساده لرې او باانظباته جنرال درۍ کاله په ځیل کې تیر کړل. 
نوموړی د خپل وخت په جنرالانو کې د عسکري پوهې، انظباط او دسپلین، تعلیم او تربیې، ښو اخلاقو او هیواد ته وفادار او ممتاز جنرال وه.
 په ۱۳۶۸ کال یې د ځینو هیوادپالو مشرانو سره (د ملي رستګارانو ټولنې) بنسټ کیښود ترڅو  هیواد له جګړې  خلاص او پرځای يې سوله راولي. کله چه ۱۳۷۲ کال وروسته داخلي جګړو زور ونیو، نوموړی  پښاور ته يې هجرت وکړ او هلته د (تفاهم او ملي یوالي)  شورا سره يو ځای شو.  یو کال وروسته د شورا د انسجام د رئیس په توګه  د ملی یوالي او سولې د پاره داسې اغیزناکه کارونه وکړل چې داخلي او خارجي سیاستمداران په ډیره هیله مندۍ  سره ورته متوجه شول چه دا د سولې او ملي یوالي د پاره غوره لاره ده.
متأسفانه د هیواد، ولس او اسلام دښمنانو نوموړي ته نور د ژوند کولو موقع ور نکړه.  په ۱۳۷۴ د لړم د میاشتې په ۱۱ نیټه یې د پښاور په بورډ کې په رڼا ورځ په ډير ناځوانمردانه توګه دا سپیڅلی افغان جنرال په شهادت ورساوه. 


==اخځليک== 

۱- د جنرال مومند کټوازي فېسبوک پاڼه.
