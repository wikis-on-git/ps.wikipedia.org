[[دوتنه:DarwishDurrani.jpg|thumb|289px|دروېش دراني]]
[[دوتنه:DarweshDorani.JPG|thumb|289px|دروېش دراني]]
دروېش درانى (په انګرېزۍ کې: Darwesh Duranai) چې دا مهال د بلوچستان ايالت په مرکز کوټه کې ژوند کوي، په اصل کې د کندهار د ګلستان د سيمې دى. 
==مخينه==
دروېش درانی که څه هم په سهيلي پښتونخوا کې زېږېدلی دی، خو په اصل کې د افغانستان د کندهار ولايت د ارغستان ولسوالۍ څخه يې کورنۍ هلته  کډه شوې او هملته اوسېدلې ده.

دروېش درانی يو له هغو شاعرانو څخه دی چې د افغانستان وروستۍ غميزه يې په پوره هنر سره انځور کړې ده. 

==زده کړې==
درويش درانى چې په انګليسي ژبه کې ماسټري لري، په پښتو ژبه کې يې ستوري په لمن کې، په کاڼي کې هنداره او هوا او څراغونه مشهورې شعري ټولګې دي. د شعر تر څنګ يې د پښتو شعر د عروض په باب هم کتاب چاپ کړى دى.

==کورنى ژوند==
ډاكټر عبدالباقي درانى او د اردو ژبې تكړه شاعر ډاكټر عصمت درانى د دروېش دراني وروڼه دي. د ٢٠١١ز کال د مارچ په ٣١مه د ښاغلي دروېش مور په حق ورسېده.

==وياړ غونډې==
د دروېش دراني په وياړ د ٢٠٠٦ز کال د نومبر په ١٩مه په ننګرهار کې غونډه جوړه شوې وه، چې مډال هم ورکړل شو.

==شاعري==
د دروېش شعرونه پېچلي نه دي، په اکثرو کې يې د حالاتو انځورګري په پوره هنر سره شوې ده. اضافي خبرې نه کوي او د غزل تر څنګ يې نظلمونه ډېر له پيغام او درد څخه ډک دي.

==چاپ اثار==
شاعري
# اغزنه لاره
# زخمي لاسونه
# هوا او څراغونه
# ستوري په لمن کې
# په کاڼي کې هنداره
# په ناورين پسې ناورين
# دا بوټي به لونګ شي
نثر
# پښتو عروض

== باندنۍ تړنې ==
* [http://ps.wikipedia.org/wiki/%D8%AF%D8%B1%D9%88%DB%90%D8%B4_%D8%AF%D8%B1%D8%A7%D9%86%DB%8C په ويکي شعرونه کې د دروېش دراني شعرونه]

==سرچينې==
# پژواک خبري اژانس
# لر او بر ويبپاڼه
# افغان ادبي بهير پاڼه
[[وېشنيزه: پښتانه شاعران]]
