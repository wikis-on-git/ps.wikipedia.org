مولوی رفیع الله موذن چی اصل نوم یی مولوی احمد نور موذن وو د ملا محمد نسیم زوی او د پردل لمسۍ په ۱۳۱۰ ش کال کی د وردگو ولایت د سیدآباد ولسوالی د لوړی په قریه په یوه متدینه کورني کی دنیا ته سترگی غړولی دی لمړنی زده کړی یی په ۱۳۱۹ شمسی کال کی د خپل کلی له عالمانو څخه پیل کړی د منځنی زده کړو لپاره یی سفر وکړ پدی سفر کی یی د غزنی او لوگر له عالمانو څخه استفادي وکړی او د لوړو زده کړو لپاره د نورالمدارس چی د غزنی دشلگر په سیمه کی واقع ده سفر وکړ یاده دی وی چی دا مدرسه    د علماوو د مرشد حضرت نورالمشایخ قدس په مبارکو لاسونو تاسیس شوی په ۱۳۳۰ ش کال کی مولوی رفیع الله موذن د داخلی شرف په همدی مدرسه کی ترلاسه کړ او د حضرت ضیا‌ْلمشایخ مجددی له علمی او روحانی ارشاداتو څـخه برخورداره وو نوموړی خپل عالی تعلیماتو ته په همدی مدرسه کی ادامه  ورکړه او په ۱۳۴۰ش کال کی د نوموړی مدرسی څخه نومیالی او ممتاز فارغ شو د د هیواد د سترو او لویو عالمانو لکه د لاغرو آخنذاده صاحب د دکوهی ملاصاحب (مولوی عبدالغفور دیوبندی) د کندر ملاصاحب او د غزنی د مغولخیلو له میر صاحب شیخ الحدیث مولوی صاحب عبدالستار دلوگر مولوی عبدالکریم (د زرین ملا صاحب د غرزنی) د مسکی اخندزاده (مولوی محمد اسحاق د زابل د ارغنداب) د یوسف خیلو اخندزاده (مولوی عبدالله د وردگو د سیداباد) مولوی گلاب الدین د وردگو او د کیلان ملا صاحب (مولوی وزیر محمد د غزنی د گیلان) د شست صاحب (مولوی سراج احمد د غزنی د اسفندی) او نورو څخه زده کړی او استفادی کړی دی نوموړی له فراغت څخه وروسته تدریس پیل   په  کابل زابل او وردگو کی یی تدریس وکړ څه موده یی د کابل په کوټه سنگی کی او څه موده یی د زابل د ارغنداب په دای چوپان کی او څه موده یی د ورد گو د سیداباد د شش کلا په عبدالمحی الدین کی تدریس وکړ او بی شمیره شاگردان یی وروزل
