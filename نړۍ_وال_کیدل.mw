'''نړیوال کیدل''' یا '''ګلوبالیزم'''  {{Lang-en|Globalism}} د اقتصاد پوهانو له نظره نړیوال کیدل د فراملتي شرکتونو اوفراملتي مالي بازارونو د فعالیت په ترڅ کې منځته راغلی ، ځکه چې مالي راکړه ورکړه ډیریږي او د يیسو دوران پکې لوړې کچې ته رسیږي  . 
==اصطلاح==
د لومړي ځل لپاره د نړۍ وال کیدنې اصطلاح ''''د چټکې نړیوالې سوداګرۍ''''' په مفهوم [[کارل مارکس]] کارولې ( البته په دې برخه کې هم نظرونه توپیر لري ) . هغه د ۱۸۵۰کال په اخرو کې خپل ملګري ف انګلس ته په یو لیک کې لیکلي ؤ چې: «اوس په عمل کې نړۍ وال بازار شتون لري . نړیوال بازار ته د کلفورنیا او جاپان په ورننوتلو سره نړیوال کیدنه سرته ورسیده» . څوک وایي چې ګلوبالیزم د ۱۷ او۱۸ پیړیو څخه پیل کیږي ، یعنې کله چې په لویدیزه اروپا کې د بازار یعنې د پانګوالۍ مناسباتو د ودې سره یوځای اروپایي سودا ګري ډیره پراختیا مومي . د لومړۍ نړیوالې جګړې په درشل کې د اروپایي هیوادونو د صادراتو حجم۴۰ ځله زیات شو . د دوهمې نړیوالې جګړې وروسته د صنعت او تکنالوجۍ د ودې ، د مواصلاتي شبکو ( سمندري ترانسپورت ، ریل ګاډو ) او نړیوالو تلیفوني شبکو پراختیا د نړیوال کیدنې پروسې په غوړیدلو کې مهم رول لوبولی دی . په اوسني مفهوم سره یعنې د نوو لیبرالانو د اقتصادي کړنلارو او ایدیالوژۍ په توګه ګلوبالیزم د شلمې پیړۍ د دوهمې نیمایي په وروستیو لسیزو کې رواج موندلی دی . 
په خپرو شوو لیکنو او ویکیپيدیا کې د ګلوبالیزم دقیق فورمولبندي شوی تعریف زما په نظر نه دی راغلي. ګلوباليزم دا په نړيواله کچه د هيوادونو او ټولنو د اقتصاد، سياست او کلتورونو د لا نژدې کيدو او يو ډول کولو په لور يوه اوږده پروسه ده، چې آزاد بازار، د کار نړيوال ويش او د مالکيت خصوصي کوونه پکې مرکزي ځای لري او د معلوماتي او مواصلاتي تکنالوژۍ د پرمختګ په وجه  دغه پروسه چټکتيا مومي. ګلوباليزم د پانګه وال د امپرياليستي پړاو لا لوړ پړاو دی چې په مهمو او کليدي علمي او تکنولوژيکي برخو کې چې د اقتصادي پرمختګ او مدرن تکنالوژيکي توليد زړی جوړوي ( لکه اتومي انرژي، فضايي تکنالوژي، مخابراتي او انترنتي تکنالوژي، د الوتکوو توغنديو جوړونه) په برخو کې د پانګې اچونې او علمي څيړنو تراکم دومره پراخه او ډيريږي چې اصلاٌ د آزاد بازار خبرې هسې بې معنی کيږي، يعنې دا چې هر څه د سترو صنعتي هيوادونو په کنترول او اراده کې وي . 
==سرچینې==
[[وېشنيزه:اقتصاد]]
[[وېشنيزه:نړیوال اقتصاد]]
[[وېشنيزه:نړیوالتوب]]
{{نړیوالتوب}}
