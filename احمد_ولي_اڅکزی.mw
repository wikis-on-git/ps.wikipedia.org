[[دوتنه:Ahmad-Wali-Achakzai.png|کيڼ|250px|بټنوک|احمد ولي اڅکزی د [[قاموسونه|قاموسونو]] د وېبپاڼې بنسټګر]]
'''احمدولي اڅکزی''' (زېږېدنه: ۱۰ د اکتوبر، ۱۹۸۱ - ) (په انګرېزي: Ahmad Wali Achakzai) د قاموسونه ټکی کام  يا (qamosoona.com) د پروژې بنسټگر، د يو شمېر سيندونو ليکونکی، ژورنالست او محقق دی.

== کورنۍ ==
احمدولي اڅکزی په [[توبه اڅکزۍ]] کې زېږېدلی دی. دی پښتون دی او د [[اڅکزو]] د ترهټ زو د معدادزيو په کورنۍ پورې تړاو لري چې د ډيورنډ کرښې پر دواړو اړخونه آباده ده. احمدولي اڅکزی د حاجي شاولي خان اڅکزي زوی د پښتو او فارسي ژبې د شاعر مرزا محمد ايوب خان لمسی او د [[غازي مېداد خان اڅکزی|غازي مېداد خان اڅکزي]] کړوسی دی.

== ژوند ==
احمدولي اڅکزي تر لسو کالو څخه زيات وخت ديني زدکړې کړي دي او د دې تر څنگ يې د لسمې ټولگۍ پورې د جنوبي پښتونخوا په ښار کوټه کې ښونځی لوستی دی. د ده پلار دی د لوړو زدکړو لپاره المان ته ولېږی چيري چې ده د باکلوريا د بري ليک ترلاسه کولو وروسته د انجينرۍ په پوهنځی کې لوړې زدکړې پېل کړې.
اڅکزی د ۲۰۰۲ م کال راهيسې د المان ږغ دويچه وېله راډيو په پښتو څانگه کې د ژورنالست په توگه کار کوي. د دې تر څنگ نوموړي د دويچه وېله راډيو د الماني او د جنوبي آسيا د انگريزي او اردو ژبو د ځانگړو څانگو او د المانۍ راډويو WDR سره هم همکاري کړېده.
اڅکزی د خپلې مورنۍ ژبې پښتو تر څنگ په انگريزي، الماني، اردو، روسي او فارسي خبري کوي. دی تر يوې کچې په هسپانوي، سانسکرټ او پنجابي ژبه هم پوهيږي. 
== قاموسونه ټکی کام==
احمدولي اڅکزی چې د ۲۰۰۱ م کال راهيسي د پښتو ژبې د پانگې په راټولولو بوخت دی او ورباندي تحقيق کوي په ۲۰۰۳ م کال يې د [[قاموسونه|قاموسونه ټکی کام]] انټرنټي پروژې بنسټ کېښودی. پدغه انټرنټ پاڼه کې تر اوسه پوري څه ورباندې پنځوس پښتو قاموسونه ځای پر ځای شوي دي چې پکې د پښتو مشهوره قاموسونه لکه پښتو تشريحي قاموس، درياب او افغان قاموس هم شامله دي. ده په قاموسونه ټکی کام کې څه ورباندې يو لک او اتيا زره مصرعې ،پښتو شعرونه هم راټول کړي دي چې لا ورباندې کار روان دی.  
پداسې حال کې چې قاموسونه ټکی کام د پښتو ويونو او سيندونو يوه بېسارې پانگه ده نو دغې پاڼې او د پاڼې بنسټگر په گڼ شمېر پښتنو ځوانانو کي ډېر مينه وال پيدا کړي دي.اڅکزي سره په څنګ کې يو شمېر نورو افغان ځوانان چې په اروپا او د نړۍ په نورور لويو وچو کې مېشت دي هم خپلې هلې ځلې کړي دي او د قاموسونه پروژې په بډاينه کې د هغوی رول د يادېدلو وړ دی . د وېبپاڼې په تخنیکي اړخ کې د مستفی سادات چې د ريښتوني افغان وېب پاڼه چلوونکی پاتې شوی په نیوزيلېنډ کې اوسېږي نوم ېې هم د يادولو وړ دی . 
اڅکزي په ۲۰۱۰ م کال د آزادۍ راډيو سره په يوه مرکه کي وويل چي ده د پښتو ژبې په لسگونو زره داسي ويونه راټول کړي دي چي تر اوسه پوري په هيڅ پښتو قاموس کي نه وه خو پښتانه يې په خپلو ليکونو او خبرو کي کاروي.









[[وېشنيزه:افغانان]]
[[وېشنيزه:پښتانه]]
