[[دوتنه:نايب السلطنة امين الله خان لوګري.jpg|کيڼ|250px|بټنوک|امين الله خان لوګري]]
'''غازي امين الله خان لوګری''' (۱۷۸۲ زېږديز ــ ۱۸۵۷ زېږديز) د [[افغانستان]] د خپلواکۍ يو ملي مبارز ګڼل کېږي . د نوموړي د ښو اخلاقو او په ښه صادقه توګه د دندو ترسره کولو له کبله ورته د وخت د واکمنۍ لخوا د امين الدوله لقب ورکړ شوی . دی د افغان اګرېز په لومړۍ جګړه کې برخه درلوده .ده ته د هغه د هېوادپالنې او اسلامي ولولو پر بنسټ چې ېې د پردو يرغلګرو  په مقابل کې د پاڅون نخشه جوړه کړه او د هغې پر بنسټ ېې له افغانانو څخه په دفاع کې ودرېد  د افغانستان خلک ېې د غازي په نوم يادوي. غازي امين الله خان لوګری په ۱۱۹۷ سپوږميز کال کې د لوګر ولايت په [[برکيراجان]] کې زېږېدلی . پلار ېې [[ميرزايي خان]] د [[تېمور شاه دراني]] د واکمنۍ پر وخت د [[کشمير]] حاکم و او مور ېې د [[کمال خان خرم خېلي]] لور وه. 

== مخينه == 
غازي امين الله خان لوګری د افغانستان د ملي اتلانو له کتاره شمېرل کېږي . دی يو زړه ور ، د لوړ عزم او همت خاوند و ، ځکه ېې انګرېزي تاريخ پوهانو خپلو ليکنو کې د انګرېزي ښکېلاک پر وړاندې نوموړی تر ټولو لوی خنډ ګڼلای . د پلار له مړينې څخه وروسته د وخت د واکمن پاملرنه ورواوښته. دی د [[بت خاک|بُتخاک]] حاکم وټاکل شو د سيمې د خلکو د سوکالۍ او امن لپاره ېې ډېر د خير ښېګڼې کارونه وکړل ، چې له مخې ېې خلکو کې ډېر محبوبيت ترلاسه کړ. او د امانتدارۍ او ايماندارۍ له کبله ېې حکومت د امين الدوله لقب ورپه برخه کړی .د وخت د مروجه ديني علوم ېې لوستي و او د ښو لیک او لوست خاوند و . وروسته له هغه چې پلار ېې په کشمير کې ومړ نو د تېمورشاه ابدالي لخوا ېې د پلار د تقاعد تنخوا چې د کاله دوه سوه تبريزي تومانه کېدل او د څلورو زرو روپو معادل و په مستمرې توګه ېې ده ته وټاکل . 

== د انګرېزانو پر وړاندې پاڅون ==
کله چې انګرېزانو پر افغانستان يرغل وکړ او [[شاه شجاع]] ېې د [[کابل]] پر پلاز کېناوه نو پر وړاندې ېې د هېواد پر ګوټ ګوټ او په ځانګړې توګه په کابل کې ملي پاڅون پيل شو. دغه پاڅون په لومړي سر کې څو تنه مشران او لارښوونکي لرل چې يو له هغو څخه امين الله خان لوګری و .
امين الله خان لوګري په خپله سيمه کې خلک د انګرېزانو پر وړاندې جهاد ته راپاڅول او بالاخره په هغه پاڅون کې ېې چې ۱۲۵۷ هـ ق کال په کابل کې عملآ پیل کړ ، ډېر ستر رول درلود . همدا زنګه ېې وروسته په هغو ټولو جګړو کې چې د کابل شاوخواسيمو کې د انګرېزانو پر خلاف وشوې او پايله کې ېې [[انګليسان|انګرېزان]] د افغانستان څخه تېښتې ته اړ شول ډېره مهمه ونډه لرله او په زړورتيا ېې د غازيانو مشري او لارښوونه کوله . دا پاڅون د انګرېزانو او د هغوی د لاسپوڅي [[شاه شجاع]] پر وړاندې پیل شوې وه .

== د کابل بېړنۍ جرګه ==
د پاڅون مشرانو د [[عبدالله خان اڅکزی|غازي عبدالله خان اڅکزي]] په کور کې جرګه وکړه . د خپل ملي پاڅون او غورځنګ نخشه ېې جوړه او د هغې د عملي کولو لپاره ېې ټينګ عزم او هوډ وکړ . د ځينو پېښلیکونکو په حوالې داسې وېل کېږي چې په همدې جرګې کې د غازيانو لخوا [[محمد زمان خان|نواب محمد زمان خان]] د پاڅون مشر اوامين الله خان لوګری د د هغه مرستيال يانې نايب وټاکل شو ، نو ځکه هم امين الله خان لوګری د نايب سالار په لقب مشهوره دی . د جرګې نور غړي په لاندې توګه يادېږي : 

* [[غازي سکندر خان]]  
* [[غازي عبدالسلام خان]]

== د افغان انګرېز لومړۍ جګړه ==
[[د افغان ـ انګرېز لومړنۍ جګړه]] په کال ۱۸۴۲ زېږيز کې د برتانوي ـ هند لخوا په افغانستان باندې د يرغل په ترڅ کې پیل شوه او د پرنګيانو لښکر د صفرې پّ مياشت کې افغانستان ته ورننوتل .  دا د نړۍ په تاریخونو کې [[لويه لوبه|د لويې لوبې]] په نوم ياده شوې او دا ځکه چې د ۱۹ مې پېړۍ د ځواک پر سر د ښکرورو دوو ځان منليو روسيې او امريکي ـ انګرېز لخوا په منځني اسيا باندې د خپل نفوض اچولو د سيالي په ترڅ کې توده شوه . او دا د ختيځې هندي کمپنۍ چې انګرېزانو ېې په پلمه هند او شاوخوا سیمې ونيولې اود خپل د  لالچ له کبله د نفوض زياتولو پلانونه جوړول .  دانګرېزانو په تاریخ کې د افغان ـ انګرېز جګړو ته د انګرېز راج يا انګرېز قوت لپاره د يو ډېر لوی ګوزار په سترګه کتل شوی . وروسته له هغه چې کله انګرېزي ځواکونه د کابل له ښاره ووتل او شاه شجاع ووژل شو ، په دغه وخت کې [[امير دوست محمد خان]] په هند کې انګرېزانو سره بندي و ، نو د شاه شجاع زوی [[فتح جنګ]] د کابل په بالاحصار کې د پاچهۍ اعلان وکړ . دده او  نواب محمد زمانخان تر منځ په واک باندې جګړې پیل شوې . دلته وزير محمد اکبر خان د جلال آباد ځخه کابل ته راستون شو او د فتح جنګ سره د مرنجان تپې ته ځېرمه خونړۍ جګړه پیل کړه . په همدغه مهال امين الله خان لوګری  د انګرېزانو په مشمشو ډېر پوی و نو ېې د پښتنو تر منځ د يووالي د ساتلو ، او حکومتي انډول د ساتلو په موخه او دا چې د ګډوډيو او وينې تويولو مخه ونيسي په پوره پوهې ېې د يوه ملي مصلحت له مخې [[محمد اکبر خان|غازي محمد اکبر خان]] د فتح جنګ وزير ونوماوه ، وروسته له هغه په خلکو کې د وزير محمد اکبر خان په نوم مشهوره شو. د انګرېز [[جنرال پالک]] په مشرۍ انګرېزي ځواکونه د فتح جنګ په ننګه او ملاتړ بيا کابل ته راغله . وزير محمد اکبر خان  [[د باميان ولایت]] ته ولاړ .[[ نواب محمدزمان خان]] ،چې  انګرېزانوخپل دوست ګاڼه ، له مقاومت څخه لاس واخيست او پخپل کور کښېناست . د ملي غازيانو ډېری مشران شهيدان شوي او غازيان تر ډېره خواره واره شوي و . په دغه وخت چې يواځينی کس د پاڅون او مقاومت په ډګر کې د غازيانو له کتاره پاتې و ، هغه غازي امين الله خان لوګری و . نوموړي د [[پروان ولايت]] د سيمې غازيان پر ځان راټول کړل د [[د ستالف ولسوالۍ|ستالف]] په غونډيو کې ېې د انګرېزي قواؤ شخته مقابله وکړه او تر پايه ېې له مقاومته څخه لاس وانه خيست. له همدې لامله ډېرو انګرېزي مورخينو په خپلو ليکنو کې دغه نوميالی افغان اتل خپل لومړی درجه ، نه پخلا کېدونکی دښمن بللی دی .

== پاتې ژوند او مړينه ==
کله چې امير دوست محمد خان په دوهم ځل د پراخ افغانستان پاچا شو ، دغه نوميالی غازي ېې د حکومتدارۍ د لالچ له کبله او يا هم د ځينو کړيو په لمسون د خپلې واکمنۍ ته د خطر له لامله په بالاحصار کې بندي کړ او بيا هغه هماغه بند کې په کال ۱۲۷۴ هـ .ق . د ۸۷ کالونو په عمر کې وفات شو .

== سرچينې == 
* د آريانا داره المعارف ۶۲۹ مخ .
* افغانستان پېژندنه (ليکوال: اورنګزېب ارشاد)
* رجال رويدادهای تاريخ (ليکوال:کهزاد ) ۱۱۰ مخ.
* د افغانستان نوميالي (ليکوال: عبدالرووف بېنوا) ۵۰۹ ـ۵۱۳ مخونه












[[وېشنيزه:اتلان]]
[[وېشنيزه:د افغانستان نوميالي]]

























[[وېشنيزه:د افغانستان نوميالي]]
