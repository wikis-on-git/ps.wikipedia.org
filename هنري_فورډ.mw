'''هنري فورډ''' د امریکا صنعتګر  د جولای [[مېاشت]] په ۳۰ نېټه کال ۱۸۶۳ د امریکا متحد ایالاتو په مېشیګان کې پېدا شوی او د اپرېل په ۷ کال ۱۹۴۷ په مېشګان کې مړ شوی. هنري فورډ د کارخانو په تولید کې اساسي بدلونونه راوستل. فورډ د فورډ شرکت اساس ایښودونکی، او د [[صنعت]] میتودونو پراخونکی دې او د ده مېتودونو ته فورډېزم وېل کېږي. زېات عمر ېې د مقالو په عنوانولیکلو تېر کړی. 
فورډ فني نابغه او محلي یا ځایي هیرویا قهرمان هم ګڼل کېږي. چا چې صرف په څو کلونو کې د امریکا متحده ایالاتو په [[اقتصاد|اقتصادي]] او تولنیزو خصلتونو کې توپیر راوسته. په ۱۸۷۹ کال کې چې کله فورډ کار پېل کړ نو په وخت کې له ۸ امریکایانو صرف دوه په ښار کې ژوند کاوه خو د ژوند تر اخره د فورډ صنعتي مفکورې له برکته له ۸ نه ۵ امریکایان په دې وتوانېدل چې ښار کې ژوند وکړي. فورډ دامریکا له دهقاني نه صنعتګري ته بدلونکی دې. 
هنري فورډ د ویلیم او ماري فورډ له ۸ زامنو څخه وو. ۸ کاله د یوې کوټې لرونکي مکتب کې درس ووایه ؛ په ۱۶ کلني کې ېې د ماشینونو په یو دکان کې کار پېل کړ له درې کاله کار وروسته ېې د داخلي احتراق تولیدونکو ماشینونو له شرکت سره اړیکه جوړه شوه چېرته چې هنري وروسته له وخته کار پېل کړ او په ۱۸۸۸ کې له کلارا براینټ سره واده وکړ او په ۱۸۹۳کې ېې یو اولاد پېدا شو چې نوم ېې اېډزل وو. له ۹ کاله کار وروسته د اېډېسن په شرکت کې د موټرو د برېښنا په بخش کې کار پېل کړ. چې وروسته ېې ډېر ملاتړ پېدا کړل او فورډ شرکت ېې تاسیس کړ
