بلجیم  د اروپا  لویې وچې په لودیځ کښې دی. چی له شمال لوری نه د هالنډ سره ، له ختيځ لوري نه له الماني او لکسامبرگ  ، له سویل نه له فرانس او له لودیځ لوري نه له شمالي سمندر سره گډه پوله لري  او پراخوالی یې  ۳۰٬۵۲۸ کیلوميټر څلوريځ دی.
          
د بلجيم  پاچهۍ هېواد د لودیځی اروپا له هيوادونو څخه دى چې د اروپايي ټولنې له بنسټګرانو هم شمېرل كيږي  او همدغه راز د شمالي انتلانتيك يا ناټو له بنسټګرانو هم سره دى.
د دغه هېواد پلازمينه يا سرښار براسلز د اروپايي ټولنې آر ځای دى .
 
مدم ، نمجن باراني آب و هوا لري او د ټيټې لوړوالی خاوند ټاټوبى دى چې څه لپاسه نيمايي برخه يې جلګو پوښلې ده .
 
بلجيم د اوږدې مودې لپاره د فرانسې ، هالنډ او هسپانيا د خاورې برخه ګڼل كېده . بالاخره په ۱۸۳۰ ميلادي كال د لومړي ځل لپاره خپلواك شو .

== ښکېلاکي تاريخ==
د نورلسمې پېړۍ په دويمه نيمايي پېړۍ كې د بلجيم رغاوو زيات پرمختګ وكړ او د بليجم دهغه وخت باچا دويم لیوپولډ له خوا د لومړي ځل لپاره د مستعمرې د په اند کې شو او كانگو، روانډا او وبوروډي يې په تدريج سره د بلجيم مستعمرې وګرځولې .

كانگو تر ۱۹۶۰ ميلادي كاله پورې د بلجيم مستعمره وه. د روانډا او وبوروډي هيوادونه هم تر ۱۹۶۲ ميلادي كاله پورې د بلجيم ه ښكېلاك مېنې وې .

==اوسنۍ حال==
په ۱۹۹۴ كال كې ددغه هېواد په بنسټيز قانون كې له يو لړ بدلونونو وروسته دغه هېواد د فډرالي واکمنۍ خاوند شو . د دغه هېواد په  بنسټيز قانون كې بلجيم يو فډرالي  هېواد بلل شوى  دى چې له درېو، فلاندرز ژبو، الماني ژبو او فرانسي ژبو له ټولنو څخه جوړ شوى دى .
 
دغه هېواد په درېو سيمو ويشل شوى : په شمال كې فلندر چې خلك يې په هالنډي ژبه خبرې كوي، په مړوخوا كې والونيا چې فرانسوي ژبي په كې ژوند كوي او بروكسل . هالنډي او فرانسوي ژبې يې رسمي ژبې دي . د والونيا په برخه كې ۷۰۰۰۰ الماني ژبي خلك ژوند كوي . 

== سياست ==
د بلجيم باچا دويم آلبرت دى خو محدود سياسي ځواک لري . د بلجيم په غونډال كې لومړى وزير د واکمنۍ مشر دى . دغه هېواد پارلمان له د  ووجرګویعنې مشرانو او ولسي جرګې جوړ دي.

 

د بلجيم هره يوه برخه د خپل آرې او حقوقي وضعيت په بنسټ د قانون جوړونې او د قانون په چلونه كې خپلواك عمل كوي . د دې ځکه خو د سيمو او ټولنو له قانوني مشرانو څخه جوړه شورا شته چې د ټول هېواد لپاره يو ډول قانوونه مني.

 

د بلجيم له درې واړو برخو څخه هره يوه يې د خپلې سيمې د كلتوري ، ښونيزو ، ژبنيزو ستونزو او انساني چارو ذمواري په خپله غاړه لري . درې واړه سيمې د وټه، انرژۍ ، ليږد راليږد او سرکاري چوپړو ذمواري هم لري .

 

هغه كار چې فډرال حكومت يې ترسره كوي د بهرنيو اړيكو تنظيمول ، حقوقي او دفاعي چارې سمبالول دي . فډرال واکمنۍ همدغه راز ذمواري لري چې كلي قانوونه ښکاره كړي او د هېواد وټهيز، كلتوري او ټولينز ليک مشې هم وټاكي .

 

د بي بي سي د راپور له مخې د دوه ژبو فرانسي او هالنډي د وګړو ترمنځ تاوتريخوالى كله نه كله پورته ځي او هالنډي يا ښي لاسي د فلندر د سيمې د خپلواكۍ غوښتنه كوي ، په ترڅ كې رايګيرۍ د دې ښودنه كوي چې زياتره بلجيميان د فډرال واکمنۍ پلويان دي .  

==وټه==
بلجيم په يوه ډېره صنعتي سيمه كې پروت هېواد دى . د دغه هېواد وټه په ځانګړې برخه څرخيږي . په ۲۰۰۶ ميلادي كال د دغه هېواد كورنى ناخالص پيداوار ۳۴۲.۵ ميليارده ډالره وو . په دغه هېواد كې د بيو تورم هم ۱.۸سلنې دى .

 

كابو ۴.۹ ميليونه كسان كاري ځواك لري چې يوه سلنه يې په كرودګرۍ ، ۲۴.۵ سلنې يې په ورهڼه او ۷۴ سلنې يې د چوپړو په برخه كې په كار بوخت دي . په دغه هېواد د بېكارۍ كچه ۸.۱سلنې ده او څلور سلنې خلك يې د نېستي له كرښې لاندې ژوند كوي .

 

ماشين آلات، كيمياوي مواد، الماس، وسپنه او خوراكي توكي د دغه هېواد اړين صادرات جوړوي چې د آلمان (19.7 سلنې)، فرانسې (16.9 سلنې)، هالنډ (12 سلنې)، انگلستان (7.9 سلنې)، امريكا (6.2 سلنې) او ايټاليا (5.2سلنې) هيوادونو ته صادريږي .

 

ددغه هيواد واردات ماشين‌آلات، كيمياوي مواد، الماس (ناتراش شوي)، خوراكي مواد تيلي محصولات او د ليږد راليږد وسايل دي چې له هالند (18.3 فيصده)، آلمان (17.3 فيصده)، فرانسې (11.2 فيصده)، انگلستان (6.6 فيصده)، ايرلند (5.7 فيصده) و آمريكا (5.4 فيصده)څخه وارديږي .

 

خلك : 

په ۲۰۰۷ ميلادي كال كې ددغه هيواد نفوس ۱۰۳۹۲۲۲۶ كسان وو چې منځنى عمر پكې ۴۱.۱ كاله دى او ژوند ته پكې تر ۷۸.۹۲ كلونو پورې هيله شته .

 

د بلجيم اساسي قانون له سياسته د دين په بېلوالي او له كليسا څخه د حكومت په لېرې والي ټينګار لري . په همدې دليل په بلجيم كې رسمي دين نشته خو كاتوليك كليسا بيا د هيواد په ډېرو سيمو كې نمايندګۍ لري .

 

د ۲۰۰۳ ميلادي كال د رسمي احصائيو له مخې د دغه هيواد ۰.۲ فيصده خلك د ايډز په ويروس ككړ وو .

اړيكتيايي چارې :

په بلجيم كې ۴.۷۱۹ ميليونه ثابتې ټېلفوني كرښې فعاليت لري او او ۹.۶۶ موبايلونه هم پكې شته دي . ۲۵ ټلويژني چينلونه پكې خپرونې کوي . بلجيم د نورو اروپايي هيوادونو په خلاف يوه واحده حكومتي رسنۍ نلري بلكه حكومتي رسنۍ يې په دوه برخو ويشل شوې دي چې هره يوه يې يوه راډيو او ټلويژن لري .

 

كابو ۹۵ فيصده بلجيميان له كبلي ټلويژنونو استفاده كوي چې له دې پلوه په نړۍ كې لومړۍ رتبه لري . ټاكل شوې ده چې د بلجيم ټلويژني سيستم تر ۲۰۱۱ كاله پورې ډيجيټلي شي .

 

په ۲۰۰۷ ميلادي كال كې يې ۳.۱۹۵ انټرنيټي كوربانه درلودل او ۴.۸ ميليونه كسان پكې له انټرنيټه استفاده كوي .

{{د اروپايي اتحاديې غړي هېوادونه}}

[[وېشنيزه:بلجيم]]
[[وېشنيزه:د اروپایي اتحادیې غړي هیوادونه]]
