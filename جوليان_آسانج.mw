'''جوليان پاؤل آسانج''' په انگرېژي ژبه:(''Julian Paul Assange'')(زوکړه : ۳م د جولای ۱۹۷۱م زېږدی کال) يو آستراليايي پسوللگر (خپرؤونکی)او ژورنالسټ  دی . دی د [[ويکيليکس|ويکيلیکس]] د وېبپاڼې او خپرونو پازوال چلوونکی هم دی چې لمخې يې په ۲۰۰۶م زېږدي کې وروسته له اهمو لاسوندیزو اسنادو او کمپيوټري خپرونو د هېکولو (غلاکولو) يې بنسټ ورته کېښود . ویکيليکس خپل شهرت په ۲۰۱۰ م زېږدي کې په ځانگړي توگه وموند کله چې یې د امریکې د پوځ او دیپلوماتانو لاسوندونه د چلسي مېنېنگ لخوا برملا يا افشا کړل . آسانج له هماغه کال راهیسې د امریکا په متحدو ايالاتو کې د څار او تحقیق لاندې  ؤ . په هممهاله کال د سويډن د خلکو د څار د ادارې لخوا ورباندې د جنسي اړیکو د درلودو يو تحقیقي چاره پیل شوه چې آسانج باندې يې داسې گڼله چې جنسي تېری يې ترسره کړی . په ۲۰۱۲ م زېږدی کې ده ته د سويډن په لور استولو حکم شوی ؤ نو ده په لندن کې د اېکواډور هېواد سفارت ته د سیاسي پناه لپاره غوښتنه وکړه  . 
== مخينه ==
آسانج د [[سهيلي کوينزلېنډ]] په ښار کې په [[ټاؤنزوېل]] کې زېږېدلی . دی د کرېسټین آن آسانج په کاله کې د ني هاکنزچې په کال ۱۹۵۱م زېږدي کې زېږېدلی ؤ وزېږېد.  يو ښکارندگر (Visual Artist) او جان شپټون يو د جگړې ضد فعال او جوړؤونکی دی . جوړه د آسانج د زېږون څخه دمخه پرېژه کړې وه . کله چې آسانج د يو کال شو مور یې ريچارډ برېټ آسانج سره واده وکړ . هغه يو لوبگر ؤ چې هغې ورته خپل په يوې وړه کۍ د تياتر کمپنۍ کې ځای ورکړی ؤ . هغوی بيا په کال ۱۹۷۹م زېږدي کې پرېژه وکړه او د آسانج مور د لیئف مينيل سره په اړیکه کې شوه چې ليئف هېملټن باندې هم يادېده. دوی د آستراليا د نوي پیرډلې يوې کورنۍ غړيتوب درلودل،  چې مخکې له هغه چې د آسانج مور ورڅخه کال ۱۹۸۲م زېږدي کې جلا شي نويو ځوی يې هم وزېږاوه. آسانج د يو کډوال په څېرخپل وړوکتوب تېر کړی . ده په دېرشو راز رازو د [[استرالیا|آستراليا]] په ښارگوټو کې ژوند کړی . کله چې بيا دی د کمکيتوب څخه ځلميتوب ته په رسېدو شو نو خپل مور او مېرېزي ورور سره په مېلبورن ښار کې د وېکټوريه ایالت کې استوگن شو .

== زده کړې ==
هغه ډېر ښونځي بدل رابدل کړل برسېره په ډېرو ښوونځيو يې د گولمار لومړني ښونځي کې چې په نیو ساؤت وېلز کې ؤ زده کړې له (۱۹۷۹ـ ۱۹۸۳ زېږدي ) پورې کړي او همدارنگه متوسطې زده کړې له ټاؤنزوېل سټېټ های سکول څخه کړي . آسانج د کمپيوټر خپرؤونې ، شمېر پوهنې  او پنځپوهنې زده کړې د مرکزي کوينزلېنډ پوهنتون کې کال ۱۹۹۴م زېږدي کې ترسره کړې او د مېلبورن پوهنتون کې له (۲۰۰۳م زېږدي ـ ۲۰۰۶م زېږدي) خپلې زده کړې ترسره کړې . زده کړه يې د لوړې ډگرۍ وه. 
== کمپيوټري غلا (Hacking) ==
په ۱۹۸۷ زېږدي کې آسانج د مينډاکس (له هورېس څخه : سپلنډډ مينډاکس: ٫٫مانا:  نوميالی درواغجن،، ) تر نامه د هېکنګ (کمپيوټري لاسوندونو غلا) پیل کړه . هغه او دوه نورو چې د ٫٫ټراکس،، او ٫٫پرايم سسپکټس،، په نوم پېژندل کېدل يوه د کمپيوټري لاسوندونو د اخلاقي غلا ډله جوړه کړه چې يې د نړېوال بلواګر(International Subversives) په نوم ونومؤله . په همدې مهال دوی د امريکا د دفاع وزارت پنټاګون او نورو دولتي ژغورونکو ادارو تخنيکي لاسوندونو ته لار پيدا کړه . پدغو کې د مايل نېټ ، د يو اېس نېوي ، ناسا او د آستراليا د باندنيو مخابراتي کميټې (Australia's Overseas Telecommunications Commission) ، سټي بېنک ، لاکهېډ مارټين ، موټورولا ، پاناسونيک  او زيروکس او د آستراليا يوه ملي پوهنتون چې لا ټروبي پوهنتون نومېږي لاسوندونو ته يې لار ومونده او همدارنګه يې د سټانفورډ پوهنتون نړېوالې تخنيکي څانګې SRI ته لاسرسی ترلاسه کړ . په هغه باندې ګمان ؤ چې د وانک (ورمز اګېنسټ نيوکلئير کېلر) يې په ناسا کې په کال ۱۹۸۹م زېږدي  ترلاس لاندې کړی ؤ ، خو هغه منلې نده . د ۱۹۹۱م ز.  سپتمبر  کې د مېلبورن ستر ترمینل کې لاس لرلو څرک او په نورټېل (يو کاناډايي ګڼملتيز مخابراتي شرکت ) کې لاس لرل زبات شوي ؤ . د آستراليا فدرالي پولیسو ډلې د آسانج د تيليفوني کرښې ته وردننه شوي ؤ چې دی يې د يو موډيم  کارولو کې بې قانونه ګڼلی ؤ ، چې لمخې يې په اکتوبر کې د هغه په کور چاپه ورواچوله چې يې په يو دېرش ځلې لاسونديزو غلاؤ باندې کال ۱۹۹۴م.ز جريمه کړ . د ۱۹۹۶ ز.کال ډسمبر کې دی په ۲۵ جرمونو پړ وګڼل شو او (وروسته يې له هغو جرمونو څخه شپږ يې ورڅخه وايستلې) ورڅخه وغوښتل شول چې ۲۱۰۰ آستراليايي ډالره د جريمې په توګه ورکړي خو د ښه سلوک له کبله له بنده وژغورل شو. دی يوځل په ماشومتوب کې هم په ورته جرمونو کې نیول شوی ؤ خو حکومت د هغه د ماشومتوب له کبله چې د جرم په کولو او مانا نه پوهېده پرې ايښي ؤ . د قضايي پرېکړو د خلاسون څخه وروسته آسانج مېلبورن ته کډه شو چې هلته د يوګړې سرپرست په نفقه يې ژوند ته ادامه ورکړه
