[[انځور:Raj Wali Shah Khattak.jpg|thumb|240px|راج ولي شاه خټک]]
'''ډاکټر راج ولي شاه خټک''' د کوزې پښتونخوا يو پښتون اديب، شاعر او ليکوال دی. 

== مخينه ==
نوموړی په ۱۹۵۲ ز. کال کې د کوزې پښتونخوا د نوښار ولسوالۍ د چراټ د سيمې په ډاک اسماعيل خيل نومي کلي کې زېږېدلی دی، هغه په قوم اسماعيل خېل خټک، بيا لشکرخېل او په لشکرخېلو کې عباس خېل دی.

== زده کړې ==
هغه تر لسم ټولګي خپلې زده کړې د خپل کلي په ښوونځي کې کړي بيا يې د پېښور په اسلاميه کالج او ګورنمنټ کالج کې خپلې دويمې زده کړې سر ته رسولي. تر دې وروسته د لوړو زده کړو پيل يې د پېښور په پوهنون کې کړی او د هنرونو د استادۍ (ايم-اے) بريليک يې له همدغه پوهنتون نه ترلاسه کړی. نوموړي خپله دوکتورا (پي ايچ-ډي) هم د پېښور پوهنتون نه ترلاسه کړې او بيا د دوکتورا نه ورتېرې زده کړې (پوسټ ډاکټرېټ) يې د امريکا د فلاډلفيا د ايالت په پېنسلوانيا پوهنتون کې بشپړې کړي دي.

== دندې ==
د پېښور د اېډورډز پوهنځي کې د ښوونکي په توګه يې د خپلو دندو پيل کړی دی. په ۱۹۷۸ ز. کال کې يې د پېښور پوهنتون د [[پښټو اکېډمي (پېښور)|پښتو اکادمۍ]] سره په کار پيل وکړ او په ۱۹۹۵ ز. کال کې د پښتو اکادمۍ ريس وټاکل شو چې تر ۲۰۰۴ ز. کال پورې د اکادمۍ د ريس په توګه يې دنده سر ته رسوله. تر دې وروسته په ۲۰۰۸ ز. کال کې د پېښور پوهنتون د پښتو څانګې د ريس په توګه په دندې وګومارل شو چې لا تر اوسه د دغې څانګې رئيس دی.

== لاسه ته راوړنې ==
په ايم-اے کې په اول راتلو ورته د پوهنتون له خوا د سرو زرو تمغه ورکړ شوې ده، د پښتو نړېوال کنونشن ورته د ادبي خدمتونو په لړ کې د سوچه سرو زرو مېډال ورکړی دی. په ۲۰۰۶ ز. کال کې د پاکستان ولسمشر، نوموړي ته د هغه د ادبي خدمتونو د اعتراف په توګه د امتياز تمغه ورکړه. 

== چاپ شوي آثار ==
تر اوسه پورې يې ۱۵ کتابونه چاپ شوي دي او نژدې اتيا څېړنيزې ليکنې او مقالې يې په بېلابېلو خپرونو او رسنيو کې چاپ شوي دي. هغه د خپلې مورنۍ ژبې، پښتو، تر څنګ په اردو او انګرېزي ژبو هم ګڼ شمېر ليکنې کښلې دي. ښاغلي خټک په بې شمېره ملي اؤ نړېوالو سېمينارونو کې ګډون کړی دی همداراز يې د ولسي او نړېوالو رسنيو سره د پښتو په ادب، کلتور او تاريخ ګڼې مرکې کړي دي. د دې ټولو تر څنګ يې په ولسي او نړېوالو مطبعو کې په همدغو موضوګانو ليکنې خپرې کړي دي. د چاپ شوؤ کتابونو لړليک يې په دې ډول دی:

#د پښتو ادبي تحريکونه
#زيست روزګار
#مناقب فقير
#د پښتو نوې املا، ليکلار(٥) پښتو ژبه
#پښتونولي
#د پښتنو کسبونه او هنرونه
#د روهي متلونو انګليسي ژباړه
#Walled City of Peshawar
#توري چې رڼا کوي
#د رحمان په شعر
#سنګزار
#An intangible heritage

== ناچاپه آثار ==

== باندنۍ تړنې ==

== سرچينې ==





[[وېشنيزه: پښتانه شاعران]]
[[وېشنيزه: پښتانه ليکوال]]
[[وېشنيزه: پښتانه]]
