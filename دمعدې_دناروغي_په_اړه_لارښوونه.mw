له خوړو وروسته مو معده ایشیږي یا سوزیږي نو دلته یې د حل لاره ولولئ!

زیاتره خلک له خوړو وروسته د معدې سوزش څخه شکایت کوي، دغه ستونزه نن سبا یو معمول ګرځېدلې ده، او دغه یو شمېر لاملونه لري، زیات مهال لوږه تېرول، زیات چای او څښل، سګریټ یا بله نشه کول، او داسې نور ډیر لاملونه شتون لري چې د معدې سوزش ورسره زیاتیږي او د سختو ستونزو او اندیښنو لامل کیږي.

د معدې یا سینې تیزابیت یا سوزش څخه د ځان ژغورلو لپاره د «لونګ» استعمال ګټوره نسخه ده، لونګ د ښه بوی ترڅنګ یو شمېر ګټې لري او د بېلا بېلو ناروغیو مخنیوي کې خورا ګټور ثابتیږي.

لونګ یو طبیعي بوټی دی چې د خوراک ترڅنګ په درملو، عطرو، تېلو او نورو ډیرو څیزونو کې استعمالیږي، لکه په وینه پاکولو کې مرسته کوي، د غاښونو درد، خیټې درد، سر درد، ستوني درد ختموي، د مخ پوستکی تازه کوي، د شکر ناروغۍ او وزن کمولو کې مرسته کوي.

خو دلته یې د معدې تیزابیت او سوزش له منځه وړلو ګټې وړاندې کوو، لونګ ددومره بې شمېره ګټو ترڅنګ د معدې تیزابیت په مخنیوي کې خوار ښه رول لري.

پوهان وایي چې لونګ په طبیعي ډول د خوړو په نالۍ کې ګاز رامنځته کېدلو مخه نیسي، له خوړو وروسته د لاچي او لونګ په خوله کې میده کول او بیا تېرول د معدې سوزش له منځه وړي او د تنفس بدبویي هم ختموي.

د پوهانو په وینا دوی په یوه څيړنه کې له ۲۰۰ کسانو ازموینه ترسره کړه، دغې ۲۰۰ کسانو ته ویل شوي وو چې د هر خوړو نه وروسته د یوې میاشتې لپاره پرلپسې لونګ وخوري، په پایله کې پر دغو ازمویل شویو کسانو حیرانونکې ګټې ښکاره شوې، په ځانګړي ډول په دوی کې د معدې سوزش ستونزه بلکل له منځه ولاړه.

د لونګ تېل هم د یو شمېر ناروغیو درمل دی، په ځانګړي ډول د ویښتانو لپاره، چې د اضافي ویښتانو له منځه وړلو او په سپین ویښتان تورولو کې مرسته کوي.

د یوه عام ناروغ لپاره د لونګ استعمال باید د نسخې په شکل وشي او یا له استعمال مخکې له ډاکټر سره مشوره وشي، ځکه چې ددې همیشه استعمال او یا په استعمال کې ناغیړي یا بې باکي کول ممکن د نورو ناروغیو لامل وګرځي، ځکه که لونګ د کومې لارې نه پوزې ته داخل شي تنفس زیانمنوي.

___________________________________

<nowiki>#</nowiki>د_‌‌‌‌‌‌ډاکټرنویدخپلواک_تشخیصیه_کلینیک

0784905730

0703498671

ادرس:#کابل_چهلستون_پل_حسن

<nowiki>#</nowiki>روح_الله_عصري_درملتون

== ________________________________ ==
