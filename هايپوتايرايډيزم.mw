'''هايپوتايرايډيزم''' (''په انګرېزي: Hypothyroidism'') په انسانانو او په ژويو کې د يوې ناروغۍ حالت دی چې د تايرايډ مرغړي نه د تايرايډ هورمون د کمښت په سبب رامېنځ ته کېږي. [[کريتينزم]] د هايپوتايرايډيزم ناروغۍ يو ډول دی چې په ماشومانو کې پېښېږي.

==د دې ناروغۍ لاملونه==
په عامو وګړو کې نژدې درې سلمه برخه خلک د هايپوتايرايډيزم په ناروغۍ اخته دي.<ref name="Auburn University">{{cite book |author=Jack DeRuiter |title=Thyroid Pathology |year=2002 |pages=30 |url= http://www.auburn.edu/~deruija/endp_thyroidpathol.pdf |format=PDF}}</ref> هغه فکټورونه چې د هايپوتايرايډيزم د پېښېدو وېره ډېروي په هغو کې د آيوډين کمښت او يا هم د آيوډين-۱۳۱ ([[I-131]]) راډيواکټيف ماليکيولو پر وړاندې مخامخېدنه ده. د هايپوتايرايډيزم د ناروغۍ ګڼ شمېر سببونه دي. په تاريخي لحاظ، او اوس هم په نړېواله کچه په ځينو پرمختلونکو هېوادونو کې د آيوډينو کمښت تر ټولو عام سبب دی چې همدا ناروغي راپېښوي. په هغو وګړو کې چې آيوډين لږ وي، نو د هايپوتايرايډيزم ناروغي د هاشيموتو تايرايډايټس، د تايرايډو د مرغړي نه د تايرايډو د هورمون د کمي او يا هم د هايپوتالاموس او پيټويټري مرغړي کې د هورمونونو د کمښت په سبب راولاړېږي. په بله وينا هايپوتايرايډيزم يواځې د هاشيموټو د تايرايډو التهاب په سبب نه بلکه د تايرايډو د مرغړي، د هايپوتالاموس او پيټويټري مرغړي کې د هورمونونو د کمښت په سبب هم دا ناروغي پېښوي.

په يوه کال کې د لنګو شويو ښځو نه ۵٪ د لنګون-وروسته-تايرايډايټس (د تايرايډ التهاب) (په انګرېزي: postpartum thyroiditis) په حالت اخته کېږي چې دا هم د هايپوتايرايډيزم د ناروغۍ سبب کېدلای شي. د تايرايډ التهاب لومړنی حالت کټ مټ هايپوتايرايډيزم ته ورتوالی لري. تر دې وروسته دوه حالتونه پېښېدلی شي، يا خو د ناروغې ښځې تايرايډ بېرته نورماله حالت ته ور درومي او يا هم ناروغي پرمختللې کېږي او په هايپوتايرايډيزم اوړي. په هغو ښځو کې چې د لنګون وروسته د تايرايډو التهاب پېدا کېږي په هغو کې له پينځو ښځو نه يوه ښځه به په خپل ټول عمر کې د دايمي هايپوتايرايډيزم په ناروغۍ اخته کېږي.

هايپوتايرايډيزم ډېره لږه ارثي ناروغۍ هم کېدلای شي چې له والدينو نه د هغوی اولادونو ته ورځي.

په ژويو کې هم د هايپوتايرايډيزم ناروغي ليدل شوې. د ساري په توګه، په کورنيو سپيو کې، هايپوتايرايډيزم ډېره عامه هورموني ناروغي ده، چې د سپيو ځينې ځانګړي توکمونه له وړاندې ورباندې اخته کېدونکي دي.<ref>{{cite web |author=Brooks W |title=Hypothyroidism in Dogs |url=http://www.veterinarypartner.com/Content.plx?P=A&A=461 |work=The Pet Health Library |date=01/06/2008 |publisher=VetinaryPartner.com |accessdate=2008-02-28}}</ref>

لنډمهاله هايپوتايرايډيزم د ولف چايکوف [[Wolff-Chaikoff effect]] اغېزې په سبب پېښېږي.  په لنډ مهاله هايپوتايرايډيزم کې د درملنې لپاره، آيوډين په لوړه کچه کارېدلی شي، په ځانګړي توګه په بېړني حالتونو کې. که څه هم چې آيوډين د تايرايډ هورمون لپاره يو سبسټرېټ دی، خو په لوړې کچې د آيوډينو کارول، د تايرايډ مرغړی دې ته اړباسي چې د خوړل شوي آيوډين ډېره لږه اندازه وکاروي او د هورمون د جوړېدو په کچه کې کمی راولي.

==ددغې ناروغۍ نښې نښانې==
په بالغو وګړو کې چې هايپوتايرايډيزم باندې اخته دي دغه لاندينۍ نښې نښانې ليدل کېږي:<ref name="ATA">{{cite book |author=American Thyroid Association (ATA) |title=Hypothyroidism Booklet |year=2003 |pages=6 |url=http://www.thyroid.org/patients/brochures/Hypothyroidism%20_web_booklet.pdf#search=%22hypothyroidism%22 |format=PDF}}</ref><ref name=nlm>{{MedlinePlus|000367|Hypothyroidism — primary}} — see list of Symptoms</ref><ref>[http://health.nytimes.com/health/guides/disease/hypothyroidism/print.html "Hypothyroidism — In-Depth Report."  ''The New York Times.''  Copyright 2008]</ref>

===مخکينۍ نښې نښانې===
* د عظلاتو د شدت يا کشش په نورماله وجه کې کمښت ([[muscle hypotonia]])
* [[ستړيا (طبي)|ستړيا]]
* د سړوخې سره حساسيت، د سړو پر وړاندې يې حساسيت ډېرېږي
* [[خپګان (طبيعت)|خپګان]]
* [[عظلاتي دردونه]] او [[د بندونو دردونه]]
* [[جاغور]]
* نري، او ماتېدونکي نوکان
* نري، او ماتېدونکي وېښتان
* د څېرې ژېړوالی
* د خولې نه کول
* وچ، خارښتي جلد
* وزن اخيستنه او د اوبو ساتنه.<ref>{{cite web |title=Hypothyroidism |url=http://www.aace.com/pub/thyroidbrochures/pdfs/Hypothyroidism.pdf |format=PDF |publisher=American Association of Clinical Endocrinologists}}</ref><ref>{{cite journal |author=Yeum CH, Kim SW, Kim NH, Choi KC, Lee J |title=Increased expression of aquaporin water channels in hypothyroid rat kidney |journal=Pharmacol. Res. |volume=46 |issue=1 |pages=85–8 |year=2002 |month=July |pmid=12208125 |doi= 10.1016/S1043-6618(02)00036-1|url=}}</ref><ref>[http://www.thyroid.org/patients/brochures/Thyroid_and_Weight.pdf Thyroid and Weight.  The American Thyroid Association]</ref>
* د زړه د درزا کمښت (د زړه د درزا کمښت: په يوې دقيقې کې له ۶۰ ځلو دربېدو ښکته)
* [[قبضيت]]

===وروستنۍ نښې نښانې===
* ورو خبرې اترې او زيږ، مات غږ. د غږ بموالی هم راڅرګندېدلای شي.
* وچ پړسېدلی جلد، په ځانګړې توګه په څېره کې
* د وروځو د باندنۍ درېمې برخې د وېښتانو تويېدنه او کمی ([[د Hertoghe نښه]]).
* غېرنورماله مېنستورال سايکل (د ښځو مهالنۍ ناروغي) 
* د بدن د حرارت کمېدنه

===لږ پېښېدونکې نښې نښانې===
* ناتواني [[حافظه]]
* په ادراکي کارونو کې ناتواني (دمغزو اختلال) او بې پامي او ناځيرتوب (غير متمرکزيت)
* د زړه د عمل کمښت چې د زړه په ګراف کې څرګنده بدلونونه ليدل کېږي او د کم ولټ سګنالونه ښکاره کېږي. د زړه د محصول لږوالی او د زړه د عظلاتو د منقبضېدو کمښت يا په بله وينا د زړه د پمپولو په عمل کې کمښت.
* [[رياکتيف هايپوګلايسېميا]]<ref name="pmid5086042">{{cite journal |author=Hofeldt FD, Dippe S, Forsham PH |title=Diagnosis and classification of reactive hypoglycemia based on hormonal changes in response to oral and intravenous glucose administration |journal=Am. J. Clin. Nutr. |volume=25 |issue=11 |pages=1193–201 |year=1972 |pmid=5086042 |doi= |url=http://www.ajcn.org/cgi/reprint/25/11/1193.pdf |format=PDF}}</ref>
* ورو ريفلکسونه
* د وېښتانو ختل (تويېدل)
* د وينې کمښت چې د هېموګلوبين په جوړېدنه کې د ناموزونوالي په سبب پېښېږي (د  [[اېرېتروپويټين|EPO]] د کچې کمېدنه)، په کولمو کې د وسپنې او فولېټ د جذبېدو ناتواني او يا هم د پرنېشوس انېميا په وجه د وېټامين B12 کمی.
* د ستوني نه د تېرولو ستونزه (د لوی جاغور يا تومور په سبب)
* د سا لنډېدنه، چې د ساييزې بېلګې په کړنو کې ورو والی او کمښت په سبب رامېنځ ته کېږي.
* د ډېر زيات خوب کولو اړتيا
* نارامي او ناثابته طبع
* د جلد ژېړوالی، چې په ويټامين اې باندې د بيټا کروټين د بدلون په عمل کې د خلل په سبب رامېنځ ته کېږي.
* په پښتورګو کې د نورمالې کړنې د خلل او ناتواني، چې د ګلومېرولر فېلټرېشن رېټ کې د کمښت په سبب رامېنځ ته کېږي.
* د وينې په سېروم کې د کولېسټرولو د کچې ډېرېدنه

* د جنسي لېوالتيا کمېدنه
* د خوند او وږم د احساس کمېدنه (دا نښه ډېره عامه نه ده او ډېر ناوخته پېښېږي)
* پړسېدلې څېره، لاسونه او پخښې (دا نښه ډېره عامه نه ده او ډېر ناوخته پېښېږي)

==سرچينې==
{{Reflist}}

== باندنۍ تړنې ==
 
*[http://www.hormone.org/public/thyroid.cfm د هورمون فاونډېشن د تايرايډ برخه] 
*[http://www.thyroidscience.com/ د تايرايډ ساينس ژورنال]
*[http://www.endo-society.org د اېنډوکراين ټولنه]
*[http://www.aace.com/ د امريکا د کلينيکي اېنډوکراينپوهانو تنظيم]
*[http://thyroidfoundation.org/ د امريکا د تايرايډ د ناروغانو بنسټ]
*[http://www.allthyroid.org/ د امريکا د تايرايډ بنسټ]
*[http://www.thyroid.org.au/ د آسټراليا تايرايډ]
*[http://www.thyroiduk.org د برتانيې تايرايډ]
*[http://www.ahsta.com د تايرايډ د ساتنې لپاره اختياري روغتيايي حل]
*[http://www.elaine-moore.com ايلين موور ګرېفز او د اتواميون د ناروغۍ زده کړه]
*[http://www.hypothyroidismdietinfo.com د هايپوتايرايډيزم رنځورانو لپاره د روغتيا په ساتلو سره د وزن د بايللو مالومات]
*[http://www.thyroid.ca/ د کاناډا د تايرايډ بنسټ]

{{اينډوکرايني رنځپوهنه}}

[[وېشنيزه:تايرايډي ناروغۍ]]
[[وېشنيزه:تايرايډ ته اړونده جلدي پېښې]]

[[ar:قصور الدرقية]]
[[bs:Hipotireoidizam]]
[[bg:Хипотиреоидизъм]]
[[de:Hypothyreose]]
[[dv:ހައިޕޯތައިރޮއިޑިޒަމް]]
[[en:Hypothyroidism]]
[[es:Hipotiroidismo]]
[[fr:Hypothyroïdie]]
[[it:Ipotiroidismo]]
[[nl:Hypothyreoïdie]]
[[ja:甲状腺機能低下症]]
[[no:Hypotyreose]]
[[pl:Niedoczynność tarczycy]]
[[pt:Hipotiroidismo]]
[[ru:Гипотиреоз]]
[[fi:Kilpirauhasen vajaatoiminta]]
[[sv:Hypotyreos]]
[[vi:Suy giáp]]
[[tr:Hipotiroidi]]
