'''هايپوتايرايډيزم''' (په انګرېزي: Hypothyroidism) په انسانانو او په ژويو کې د يوې ناروغۍ حالت دی چې د تايرايډ مرغړي نه د تايرايډ هورمون د کمښت په سبب رامېنځ ته کېږي. [[کريتينزم]] د هايپوتايرايډيزم ناروغۍ يو ډول دی چې په ماشومانو کې پېښېږي.

==د دې ناروغۍ لاملونه==
په عامو وګړو کې نژدې درې سلمه برخه خلک د هايپوتايرايډيزم په ناروغۍ اخته دي.<ref name="Auburn University">{{cite book |author=Jack DeRuiter |title=Thyroid Pathology |year=2002 |pages=30 |url= http://www.auburn.edu/~deruija/endp_thyroidpathol.pdf |format=PDF}}</ref> هغه فکټورونه چې د هايپوتايرايډيزم د پېښېدو وېره ډېروي په هغو کې د آيوډين کمښت او يا هم د آيوډين-۱۳۱ ([[I-131]]) راډيواکټيف ماليکيولو پر وړاندې مخامخېدنه ده. د هايپوتايرايډيزم د ناروغۍ ګڼ شمېر سببونه دي. په تاريخي لحاظ، او اوس هم په نړېواله کچه په ځينو پرمختلونکو هېوادونو کې د آيوډينو کمښت تر ټولو عام سبب دی چې همدا ناروغي راپېښوي. په هغو وګړو کې چې آيوډين لږ وي، نو د هايپوتايرايډيزم ناروغي د هاشيموتو تايرايډايټس، د تايرايډو د مرغړي نه د تايرايډو د هورمون د کمي او يا هم د هايپوتالاموس او پيټويټري مرغړي کې د هورمونونو د کمښت په سبب راولاړېږي. په بله وينا هايپوتايرايډيزم يواځې د هاشيموټو د تايرايډو التهاب په سبب نه بلکه د تايرايډو د مرغړي، د هايپوتالاموس او پيټويټري مرغړي کې د هورمونونو د کمښت په سبب هم دا ناروغي پېښوي.

په يوه کال کې د لنګو شويو ښځو نه ۵٪ د لنګون-وروسته-تايرايډايټس (د تايرايډ التهاب) (په انګرېزي: postpartum thyroiditis) په حالت اخته کېږي چې دا هم د هايپوتايرايډيزم د ناروغۍ سبب کېدلای شي. د تايرايډ التهاب لومړنی حالت کټ مټ هايپوتايرايډيزم ته ورتوالی لري. تر دې وروسته دوه حالتونه پېښېدلی شي، يا خو د ناروغې ښځې تايرايډ بېرته نورماله حالت ته ور درومي او يا هم ناروغي پرمختللې کېږي او په هايپوتايرايډيزم اوړي. په هغو ښځو کې چې د لنګون وروسته د تايرايډو التهاب پېدا کېږي په هغو کې له پينځو ښځو نه يوه ښځه به په خپل ټول عمر کې د دايمي هايپوتايرايډيزم په ناروغۍ اخته کېږي.

هايپوتايرايډيزم ډېره لږه ارثي ناروغۍ هم کېدلای شي چې له والدينو نه د هغوی اولادونو ته ورځي.

په ژويو کې هم د هايپوتايرايډيزم ناروغي ليدل شوې. د ساري په توګه، په کورنيو سپيو کې، هايپوتايرايډيزم ډېره عامه هورموني ناروغي ده، چې د سپيو ځينې ځانګړي توکمونه له وړاندې ورباندې اخته کېدونکي دي.<ref>{{cite web |author=Brooks W |title=Hypothyroidism in Dogs |url=http://www.veterinarypartner.com/Content.plx?P=A&A=461 |work=The Pet Health Library |date=01/06/2008 |publisher=VetinaryPartner.com |accessdate=2008-02-28}}</ref>

لنډمهاله هايپوتايرايډيزم د ولف چايکوف [[Wolff-Chaikoff effect]] اغېزې په سبب پېښېږي.  په لنډ مهاله هايپوتايرايډيزم کې د درملنې لپاره، آيوډين په لوړه کچه کارېدلی شي، په ځانګړي توګه په بېړني حالتونو کې. که څه هم چې آيوډين د تايرايډ هورمون لپاره يو سبسټرېټ دی، خو په لوړې کچې د آيوډينو کارول، د تايرايډ مرغړی دې ته اړباسي چې د خوړل شوي آيوډين ډېره لږه اندازه وکاروي او د هورمون د جوړېدو په کچه کې کمی راولي.

>

==سرچينې==
{{Reflist}}

== باندنۍ تړنې ==
 
*[http://www.hormone.org/public/thyroid.cfm Thyroid Section] of [[The Hormone Foundation]]
*[http://www.thyroidscience.com/ Thyroid Science journal]
*[http://www.endo-society.org The Endocrine Society]
*[http://www.aace.com/ American Association of Clinical Endocrinologists]
*[http://thyroidfoundation.org/ American Foundation of Thyroid Patients]
*[http://www.allthyroid.org/ Thyroid Foundation of America]
*[http://www.thyroid.org.au/ Thyroid Australia]
*[http://www.thyroiduk.org Thyroid UK]
*[http://www.ahsta.com Alternative Health Solutions for Thyroid Autoimmunity]
*[http://www.elaine-moore.com Elaine Moore Graves' and Autoimmune Disease Education]
*[http://www.hypothyroidismdietinfo.com Healthy Weight Loss Information for sufferers of Hypothyroidism]
*[http://www.thyroid.ca/ Thyroid Foundation of Canada]

{{اينډوکرايني رنځپوهنه}}

[[وېشنيزه:تايرايډي ناروغۍ]]
[[وېشنيزه:تايرايډ ته اړونده جلدي پېښې]]

[[ar:قصور الدرقية]]
[[bs:Hipotireoidizam]]
[[bg:Хипотиреоидизъм]]
[[de:Hypothyreose]]
[[dv:ހައިޕޯތައިރޮއިޑިޒަމް]]
[[en:Hypothyroidism]]
[[es:Hipotiroidismo]]
[[fr:Hypothyroïdie]]
[[it:Ipotiroidismo]]
[[nl:Hypothyreoïdie]]
[[ja:甲状腺機能低下症]]
[[no:Hypotyreose]]
[[pl:Niedoczynność tarczycy]]
[[pt:Hipotiroidismo]]
[[ru:Гипотиреоз]]
[[fi:Kilpirauhasen vajaatoiminta]]
[[sv:Hypotyreos]]
[[vi:Suy giáp]]
[[tr:Hipotiroidi]]
