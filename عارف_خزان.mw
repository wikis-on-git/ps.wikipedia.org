[[دوتنه:عارف خزان.jpg|بټنوک|عارف خزان يو افغان شاعر او اديب]]
'''عارف خزان''' د پښتو ژبې يو شاعر دی.

==مخينه==
عارف خزان د كرم خان زوى، پر ۱۳۳۰ لمريز كال د [[هرات]] په ښار كې زېږېدلى دى.

==زده کړې او ادبي کارندتياوې==
عارف خزان لا ماشوم وو چې له زده كړې سره يې مينه پيدا شوه. لومړى يې په خصوصي توگه په زده كړه پيل وكړ او وروسته بيا د [[فراه ولايت|د فراه ولايت]] د [[ابو نصر فراهي]] په لېسه كې شامل او خپلو زده كړو ته يې دوام وركړ. دی لا کوشنی وو، په درېيم ټولگي کې وو چې د فراه ولايت د سيستان په نامه ورځپاڼه به يې لوستله او د دغې ورځپاڼې له لارې يې له شعر او شاعرۍ سره مینه پيدا شوه.

عارف خزان د ۱۳۵۲ لمريز كال نه راهيسې د كانو او صنايعو په وزارت كې كار كاوه. ده هممهال پر ۱۳۵۷ لمريز كال د افغان ستندرد مجلې د مسؤل مدير په توگه هم كار كړى دى. 
عارف خزان له ۱۳۵۴ لمريز كاله راهيسې شعر ليكي. دده شعرونه په ورځپاڼو، مجلو، مهالنيو او راډيو-ټلوېزيون كې خپاره شوي دي. همدا راز يې ځینې شعرونه ځینو سندرغاړو هم کمپوز کړي او د موسیقۍ په پردو کې يې زمزمه کړي دی.

کله چې پر ۱۳۷۱ لمريز کال په [[هېواد]] کې حالات لا ډېر کړکېچن شول، نو عارف خزان هم لکه د نورو گڼ شمېر افغانانو په څېر دې ته اړوت چې له هېواده بهر ولاړ شي، نو هغه وو چې [[پاکستان]] ته ولاړ او د ۴ کالو شاوخوا کې يې هلته ژوند وکړ. نوموړی پر ۱۹۹۶ ز کال له پاکستانه لومړی [[تاشکند]] ته او بيا له هغه ځايه د همدغه کال په سيپټمبر مياشت کې مسکو ته ولاړ. عارف خزان د روسيې په پلازمېنه مسکو کې څو کاله د [[لېمه (مجله)]] مجلې پازول چلوونکی وو. دی پر ۲۰۰۵ ز کال له روسيې څخه امريکا متحدو ايالتونو ته ولاړ او هلته د بريلېنډ ايالت په بالتيمور ښار کې مېشت شو.  
== چاپي اثار==
# د سحر په غېږ كې، د شعرونو ټولگه ده، چې د [[افغانستان]] د ليكوالو ټولنې له خوا پر ۱۳۶۵ لمريز كال چاپ شوې ده. 
# له برهوت نه، دا هم د عارف خزان د شعرونو دويمه ټولگه ده، چې د افغانستان د ليكوالو ټولنې له خوا په ۱۳۶۹ لمريز كال كې چاپ شوې ده.
# د لارو سره شپې، د عارف خزان د شعرونو درېيمه ټولگه ده چې پر ۱۹۹۸ ز كال په [[مسكو]] كې د لېمې مجلې د ادارې له خوا چاپ شوې ده. 
==ناچاپه آثار==
==د شعر څو بېلگې ==
==سرچينې== 
# د سحر په غېږ کې، د ۱۳۶۵ لمریز کال کابل چاپ. 
# د لارو سره شپې ، ۱۹۹۸ زېږدي کال مسکو چاپ.
#http://www.mashaalradio.org/audio/27258689.html

[[وېشنيزه:افغانان]]
[[وېشنيزه:پښتانه شاعران]]
