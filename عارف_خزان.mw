د پښتو ژبې نوميالى او تكړه شاعر ښاغلى '''عارف خزان''' د كرم خان زوى ، په ۱۳۳۰ لمريز كال كې د هرات په ښار كې زېږېدلى دى . عارف خزان لا ماشوم وو ، چې له زده كړې سره يې مينه پيدا شوه . لومړى يې په خصوصي توګه په زده كړه پيل وكړ او وروسته بيا [[د فراه ولايت]] د [[ابو نصر فراهي]] په لېسه كې شامل او خپلو زده كړو ته يې دوام وركړ .
ښاغلى عارف خزان د ۱۳۵۲ لمريز كال نه راهيسې د كانو او صنايعو په وزارت كې كار كاوه . ده هممهال په ۱۳۵۷ لمريز كال كې د افغان ستندرد د مجلې د مسؤل مدير په توګه هم كار كړى دى . 
عارف خزان له ۱۳۵۴ لمريز كال نه راهيسې شعر ليكي. دده شعرونه په ورځپاڼو ، مجلو ، مهالنيو او راډيو-ټلوېزيون كې خپاره شوي دي .
==د عارف خزان چاپ شوي اثار==
# د سحر په غېږ كې ، د شعرونو ټولګه ده ، چې د افغانستان د ليكوالو د انجمن له خوا په ۱۳۶۵ لمريز كال كې چاپ شوې ده . 
# له برهوت نه ، دا هم د خزان صاحب د شعرونو دويمه ټولګه ده ، چې د افغانستان د ليكوالو د انجمن له خوا په ۱۳۶۹ لمريز كال كې چاپ شوې ده .
# د لارو سره شپې ، د خزان صاحب د شعرونو درېيمه ټولګه ده ، چې په ۱۹۹۸ ز كال كې په ماسكو كې د لېمې مجلې د ادارې له خوا چاپ شوې ده . 
==د عارف خزان د شعر څو بېلګې ==

* محمد طاهر كاڼى

[[وېشنيزه:افغانان]]
[[وېشنيزه:پښتانه شاعران]]
