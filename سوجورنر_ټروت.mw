{{Infobox person}}

سوجورنر ټروت (چې د زېږېدو پر مهال يې نوم «ايزابيل باومفري» اېښودل شوی و، ۱۷۹۷ – د ۱۸۸۳ز کال،د نومبر ۲۶) امریکاي تبعه د مریيتوب او ښځو د حقوقو فعاله وه. ټروت د نيويارک په «سوارټ کيل» کې د مریيتوب پر مهال وزېږېده، خو په ۱۸۲۶ز کال کې د خپلې کوچنۍ لور سره د آزادۍ پر لور وتښتېده. په ۱۸۲۸ز کال کې د خپل زوی د تر لاسه کولو لپاره محکمې ته له تګ وروسته، نوموړې لومړۍ هغه مېرمن وګرځېده چې د يو سپين پوستي په مقابل کې دا ډول يوه قضيه وګټي.<ref>{{cite LPD|3}}</ref>

په ۱۸۴۳ز کال کې هغه مهال نوموړې خپل ځان ته د «سوجورنر ټروت» نوم ورکړ، کله چې قانع شوه چې خدای هغه وربللې، چې ښار پرېږدي او کلیوالې سيمې ته ولاړه شي، «تر څو د هغې هيلې شاهدي ورکړي، چې په هغې کې موجوده وه». هغې تر ټولو مشهوره وينا په ۱۸۵۱ز کال د «اوهايو اکرون» په ښار کې د اوهايو د ښځو حقوقو په کانوانسيون کې له يادو (في البديهه) څخه وکړه. دا وینا د کورنۍ جګړې پر مهال د «ايا زه يوه ښځه نه يم؟» تر عنوان لاندې ډېره مشهوره شوه، دا د اصلي وينا يوه بدله شوې بڼه وه چې یو بل چا د سويلي لهجې په کارولو سره بيا ليکلې وه، په داسې حال کې چې سوجورنر ټروت له نيويارک څخه او په هالنډي ژبه يې د اصلي ژبې په توګه خبرې کولې. د کورنۍ جګړې پر مهال، ټروت د اتحادي پوځ لپاره د تورپوستو سرتېرو په راټولولو کې مرسته وکړه، له جګړې وروسته هغې د پخوانيو مريي شويو خلکو لپاره له فدرالي حکومت څخه د ځمکو د مرستو تر لاسه کولو ناکامې هڅې وکړې («د څلوېښت جريبه او يوې قچرې» د ژمنې په ډول خلاصه شوې). هغې د ښځو او افريقايي الاصله امريکايانو په استازيتوب تر مرګه مبارزه وکړه. لکه چې د هغې د ژوندلیک ليکونکي «نيل اروين پينټر» لیکلي: «په داسې وخت کې چې ډېريو امريکايانو د ښځينه او نارينه مريانو په اړه د سپين پوستو په څېر فکر کاوه، ټروت يو داسې حقيقت جوړ کړ چې اوس هم بيا بيا تکراريږي: د تورپوستو په منځ کې ښځې شته؛ د ښځو په منځ کې بيا تورپوستې شته».<ref>The Norton Anthology of African American Literature, 3rd Edition, Vol 1</ref><ref>{{cite web|last=National Women's History Museum|title=Sojourner Truth|url=https://www.womenshistory.org/exhibits/sojourner-truth}}</ref>

په ۲۰۰۹ز کال کې د متحده ايالاتو د مرکزي ليدونکو مرکز په «ايمانسيپيشن هال» کې د ليدونکو په وړاندې د هغې  يادګاري مجسمه کېښودل شوه. هغه لومړۍ افريقايي الاصله امريکايۍ مېرمن ده چې په کاپيټول ودانۍ کې يې مجسمه اېښودل شوې ده. په ۲۰۱۴ز کال کې، د تروټ نوم د «Smithsonian» مجلې د «هر وخت ۱۰۰ مهمو امريکايانو» په نوم لړ کې شامل کړای شو.<ref>{{cite web|url=https://www.rollcall.com/2009/04/28/sojourner-truth-bust-unveiled-in-capitol/|title=Sojourner Truth Bust Unveiled in Capitol|website=Roll Call|date=April 28, 2009|language=en|access-date=February 14, 2020}}</ref><ref name="smith">"[http://www.smithsonianmag.com/smithsonianmag/meet-100-most-significant-Americans-all-time-180953341/?no-ist Meet the 100 Most Significant Americans of All Time]". The Smithsonian. November 17, 2014. Retrieved September 14, 2015.</ref>

== د ژوند لومړي کلونه ==
ټروت لس يا دوولس خوېندې وروڼه درلودل، د پلار نوم يې جيمز او د مور نوم يې اليزابيت بمفري و. ډګروال هارډنبرګ د مريانو له سوداګرو څخه جيمز او اليزابت بمفري وپيرل او د دوی کورنۍ يې په خپله ځمکه کې وساتله، کومه چې په هالنډي نوم «سوارټ کيل» (دا سيمه اوس د ريفټون سيمې شمال ته موقعيت لري) ياديده او په داسې سيمه کې وه چې ډېرې غونډۍ يې درلودلې، دا سيمه د نيويارک د ښار شمال ته پنځه نوي ميله (۱۵۳ کيلو متره) لرې د نيويارک ايالت په «ايسپوس» ښارګوټي کې پرته ده. چارلس هارډنبرګ ته له پلاره ځمکه په مېراث پاتې وه او د همدې ځمکې د شتمنۍ د برخې په توګه يې د خلکو مريي کولو ته دوام ورکړ. <ref>The "ten or twelve" figure is from the section "Her brothers and sisters" in the ''Narrative'' (p. 10 in the 1998 Penguin Classics edition edited by [[Nell Irvin Painter]]); it is also used in Painter's biography, ''Sojourner Truth: A Life, A Symbol'' (Norton, 1996), p. 11; and in Carleton Mabee with Susan Mabee Newhouse's biography, ''Sojourner Truth: Slave, Prophet, Legend'' (New York University Press, 1993), p. 3.</ref><ref name="book">{{cite book|last=Whalin|first=W. Terry|title=Sojourner Truth|publisher=Barbour Publishing, Inc.|year=1997|isbn=978-1-59310-629-4}}</ref><ref name="Sojourner TruthInstitute">{{cite web|url=http://www.sojournertruth.org/History/Biography/NY.htm|title=Amazing Life page|work=Sojourner Truth Institute site|access-date=December 28, 2006|archive-url=https://www.webcitation.org/6HfEAEhyb?url=http://www.sojournertruth.org/History/Biography/NY.htm|archive-date=June 26, 2013|url-status=dead}}</ref>

کله چې په ۱۸۰۶ز کال کې چارلس هارډنبرګ مړ شو، نهه کلنه ټروت (چې د بيلي په نوم پېژندل کېده) د نيويارک د «کينګسټن» سره نژدې، په يوه بولۍ کۍ د پسونو له يوې رمې سره يو ځای د سل ډالرو په مقابل کې په جان نيلي وپلورل شوه. تر دې مهاله ټروت يوازې په هالنډي ژبه خبرې کولې او د انګليسي ژبې له زده کولو وروسته، هغې په هالنډي لهجه کې انګليسي ويله، نه د تقليدي «تور مريي» د انګليسي په څېر. وروسته هغې «نيلي» ظالم او سخت زړی وباله چې هغه به يې هره ورځ وهله او ان يوه ورځ يې هغه د لکړو په يو ګورت ووهله. په ۱۸۰۸ز کال کې «ميلي» هغه د نيويارک د «پورټ ايون» څخه د يوې شراب خانې پر ساتونکي «مارټينوس سکراوير» د يو سل او پنځه ډالرو په ارزښت سره وپلورله او له هغه سره يې اتلس مياشتې تېرې کړې. «سکراوير» بيا ټروت په ۱۸۱۰ز کال کې په «جان ډومونټ» وپلورله چې د نيويارک د «ويسټ پارک» اوسېدونکی و. د جان ډومونټ مېرمنې «الزابت وارنګ ډومونټ» هغه نوره هم سپکه او وځوروله او د هغې ژوند يې لا پسې سخت کړ.  <ref name="WiH">{{cite web|url=http://www.womeninhistoryohio.com/sojourner-truth-isabella-baumfree.html|title=WOMEN IN HISTORY – SOJOURNER TRUTH|date=February 27, 2013|work=Women in History Ohio|access-date=March 10, 2017}}</ref><ref>{{cite journal|title=Black America's Neglected Origin Stories|first=Annette|last=Gordon-Reed|date=June 2021|journal=[[The Atlantic]]|url=https://www.theatlantic.com/magazine/archive/2021/06/estebanico-first-africans-america/618714/}}</ref><ref name="suny">{{cite web|url=http://www.newpaltz.edu/sojourner_truth/|title=State University of New York at New Paltz|work=On the trail of Sojourner Truth in Ulster County, New York by Corinne Nyquist Librarian, Sojourner Truth Library|access-date=March 6, 2008}}</ref><ref name="Washington">{{Cite book|title=Sojourner Truth's America|last=Washington|first=Margaret|publisher=[[University of Illinois Press]]|year=2009|isbn=9780252034190|location=[[Urbana, Illinois]]|pages=39–53|url=https://books.google.com/books?id=QYf7wggeliAC}}</ref>

د ۱۸۱۸ز کال په شا او خوا کې ټروت له يو مريي سړي سره بلده شوه او له هغه سره يې مينه پيدا شوه، د هغه نوم «رابرټ» او د دوی د ګاونډۍ کروندې اړوند و. د رابرټ څښتن (چارلس کاټن جونير. د طبيعي منظرو انځورګر و) د دوی اړيکه منع کړه، هغه نه غوښتل چې مريان له هغه چا سره ماشومان ولري چې د ده مريان نه دي، ځکه چې دا به د دې ماشومانو څښتن نه اوسي. يوه ورځ رابرټ په پټه سره د ټروت د ليدلو هڅه وکړه. کله چې «کاټن» او د هغه زوی نوموړی وموند، هغوی رابرټ ډېر سخت وواهه، تر دې چې ډاومونډ لاسوهنه وکړه. له دې ورځې وروسته ټروت بيا هېڅکله رابرټ ونه ليد او هغه څو کاله وروسته مړ شو. دا پېښه د ټروت په ژوند کې بيا بيا هغې ته وريادېده. ټروت په پايله کې له يو عمرخوړلي مريي سره واده وکړ، چې نوم يې تاماس و. د هغې پنځه اولادونه وزېږېدل: جيمز د هغې لومړی بچی چې په ماشومتوب کې مړ شو، ډيانا (۱۸۱۵ز کال) کومه چې د جان ډاومنټ له خوا د جنسي تيري پايله وه او پيټر (۱۸۲۱ز کال)، اليزابت (۱۸۲۵ز کال) او سوفيا (۱۸۲۶ ز کال)، دوی ټول د ټروت او تاماس له يو ځای کېدو وروسته وزېږېدل.<ref>[[Nell Irvin Painter]], ''Sojourner Truth: A Life, A Symbol'' (Norton, 1996), p. 19, and Margaret Washington, "Sojourner Truth's America" (Illinois, 2009), 51–52.</ref><ref name=":2">{{cite web|url=https://digital.library.upenn.edu/women/truth/1850/1850.html|title=The Narrative of Sojourner Truth|publisher=Digital.library.upenn.edu|access-date=September 18, 2017}}</ref>

== آزادي ==
په ۱۷۹۹ز کال کې د نيويارک ايالت د مریيتوب د ختمولو په قانون جوړولو پيل وکړ، خو د ۱۸۲۷ز کال د جولای تر څلورمې نېتې په نيويارک کې د ټولو مريانو د ازادولو پروسه بشپړه نه شوه. ډاومنټ له ټروت سره ژمنه کړې وه چې د ايالت له آزادۍ يو کال مخکې به هغه ازاده کړې، «خو که چېرې هغه ښه کارونه وکړي، او وفاداره و اوسي». خو هغه خپله پرېکړه بدله کړه او ادعا يې وکړه چې د لاس د ټپ له امله هغه د ډېر کار وړ نه ده. هغه په دې چاره غوصه وه، خو بيا يې هم کار کاوه، سل پاونډه (۴۵ کيلو ګرامه) وړۍ به يې اوبلې، تر څو د خپل مالک په وړاندې د خپلې تابعدارۍ احساس ته خوښي ورکړي.<ref name="WiH2">{{cite web|url=http://www.womeninhistoryohio.com/sojourner-truth-isabella-baumfree.html|title=WOMEN IN HISTORY – SOJOURNER TRUTH|date=February 27, 2013|work=Women in History Ohio|access-date=March 10, 2017}}</ref>

د ۱۸۲۶ز کال په وروستيو کې، ټروت له خپلې کوچنۍ لور سوفيا سره د آزادۍ پر لور تېښته وکړه. هغې بايد خپل نور ماشومان پرېښې وای، ځکه دوی د آزادۍ په حکم کې په حقوقي ډول نه و آزاد شوي، تر څو دوی د لازمي خادمانو په څېر د دوی تر شل کلنۍ پورې خدمت وکړ. هغې وروسته وويل: «ما تېښته نه وه کړې چې ما د دې ګناه په اړه فکر کړی وي، خو زه په دې باور ولاړم چې هر څه به سم وي».<ref name="WiH2" />

هغه په «نيو پالټز» کې د «ايزاک» او «ماريا وان واګينين» کور ته ورسېده، چا چې هغه او ماشوم يې له ځآنه سره وساتل. ايزاک وړانديز وکړ چې د قيمت په بدل کې د پاتې کال لپاره د هغې خدمات په بيه واخلي (تر څو ايالتي آزادي نافذه شوه)، ډاومنټ د شل ډالرو په بدل کې دا وړانديز ومانه. نوموړې په دې ځای کې تر هغه وخته واوسېده، څو چې يو کال وروسته د نيويارک ايالت د آزادۍ قانون تصويب کړ. <ref name=":1">{{cite web|url=https://davidrugglescenter.org/sojourner-truth/|title=Sojourner Truth|last=Andrew Pasquale|website=David Ruggles Center for History and Education|language=en-US|access-date=February 14, 2020}}</ref>

ټروت خبره شوه چې د هغې زوی پيټر چې هغه مهال پنځه کلن و، د ډاومنټ له خوا پلورل شوی او له هغې وروسته بيا په ناقانونه توګه په «الاباما» کې په يو بل چا د دويم ځل لپاره پلورل شوی دی. د «وان ويګينينس» په مرسته سره، هغې په ۱۸۲۸ز کال کې دا قضيه تر محکمې پورې ورسوله، د څو مياشتو قانوني کړنو څخه وروسته، هغې خپل زوی تر لاسه کړ، څوک چې خپلو مالکانو ډېر ځورولی و. په دې ډول ټروت لومړی هغه تورپوستې ښځه وګرځېده چې د يو سپين پوستي سړي په مقابل کې محکمې ته ولاړه شي او قضيه وګټي. <ref>{{cite web|url=http://www.notablebiographies.com/St-Tr/Truth-Sojourner.html|title=Sojourner Truth Biography|website=Encyclopedia of World Biography|publisher=Advameg, Inc.}}</ref><ref>{{cite web|url=http://memory.loc.gov/ammem/awhhtml/awlaw3/slavery.html|title=Slavery and Indentured Servants:Law Library of Congress|work=loc.gov}}</ref><ref>{{cite web|url=https://westchestermagazine.com/publications/a-timeline-of-black-history-in-westchester|title=A Timeline of Black History in Westchester|author=Nichelle Rascoe|date=January 18, 2018|accessdate=December 27, 2021|publisher=Westchester Magazine}}</ref><ref>{{cite web|author=Kenneth C. Crowe II|url=https://www.timesunion.com/news/article/State-Archives-find-documents-Sojourner-Truth-s-16816351.php|title=State Archives find Sojourner Truth’s historic court case|publisher=Timesunion.com|date=2022-02-01|accessdate=2022-02-16}}</ref>

== سرچینې ==
