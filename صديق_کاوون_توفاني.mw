[[دوتنه:صديق-کاوون-توفاني.jpg|کيڼ|250px|بټنوک|صديق کاوون توفاني]]
'''صديق کاوون توفانی''' 
محمد صدیق کاوون توفانی په ۱۳۳۳ هجری لمریز کال د لغمان ولایت د الینګار ددری په یوه کلی کی زیږیدلی وتر دولسم ټولګی پوری یی  د لغمان ولایت د روښان لیسه کی زده وکړه  په ۱۳۵۴ کال د کابل پوهنتون د حقوقو او سیاسی علومو په پوهنځی کی شامل شو . په ۱۳۵۷ کال د   »عامه حقوقو« له څانګی څخه فارغ شو . کاوون تو فانی لا د ښوونځی زده کونکی ؤ چی د خپل ستم وهلی ټولنیز چاپیریال تر اغیزی لاندی  یی د شعر په ویلو بیل وکړ.هغه د ټولنیز و نابرابرو او غیر عادلانه اړیکو په مدرسه کی د مبارز او انقلابی شعر لوست وکړ لومړی شعر یی هم د یوه ساده بزګر د بیوزلی ژوند تمثیل و.
شعرونه یی د ۱۳۵۰ کال نه راپه دیخوا د رادیو او د هیواد د ځینو ورځپاڼو ،جریدو او مجلو له لاری نشر شوی دی .
لومړی شعری مجموعه یی سپرغی نومیږی چی په ۱۳۵۹ کال کی یی د افغانستان ددموکراتیک جمهوریت د اطلاعاتو او کلتور وزارت لخوا د «سنایی» لومړی درجه جایزه وګټله .
برسیره په پښتو شعرونو په دری ژبه د شعرونو یوه مجموعه او د لنډو ادبی ټوټو او داستانونو  کوچنی مجمعه هم لری چی تراوسه ندی چاپ شوی . 
د کاوون توفانی د حمسی شعرون  یوی مجموعی د شوروی- افغان ددوستۍ په نامه د ۱۹۸۳ عیسوس کال جایزه تر لاسه کړی ده .
ځینی شعروه یی په روسی،لیتوانی او بلغاریا یی ژبو ژباړل شو او په بهر کی خپاره شوی دی .

کرګرصاحب په خپله یوه لیکنه کې 
دکاوون صاحب دادبي شخصیت او د شعرونو په هکله داسې وایي :
)...کاوون هنرمند اوشاعر دی، خو دزمان په ایرو او ګردونوکې پټ هغه دی . دی دشاعر زړه لري او 
دشاعرزړه یې په ټټر کې ټوپونه وهي . سره له دې چې دعقل او پوهې اوعلم لیوال دی، خو په ماهیت 
کې داسې نه ده . هغه په ټولو چلندونواو برخوردونوکې صادق او رښتینی دی . لکه شعر داسې رښتینې 
دی ،لکه شعر داسې سپېڅلی اوشفاف یا روڼ دی، لکه دشاعر احساسات اوعواطف او لکه د کوچني 
ماشوم زړه او اوښکه داسې معصوم دی .
د فورم له مخې یا دفورمالیزم له مخې دکاوون شعر د پښتو د اوسني ادبي بهیر د غرونو په سرونو کې 
انعکاس کوي او له هغه ځایه اوریدل کیږي . کله چې هغه عاشقانه شعر وایي هغه د عشق له زور او 
قوت نه د خپل پیام له پاره کار اخلي . د هغه عاشقانه شعر په رښتینې توګه ځانګړې محتوی او بیل 
مضمون لري . شاعر په دې ډول فورم کې د زړه له تله په ټولو حواسو او ټول ځواک سره موضوع ته 
عشق وربخښي، ساه ورکوي او احساس په کې راپاروي .(
په رښتیا سره چې کاوون صاحب د پښتو ادب په ډګر کې دیولوړ شاعر په توګه ډیر با ارزښته او دروند 
مقام لري . دی د سیاست پوهنی، ټولنیز پوهنی، اولس پوهنی اوادب پوهنی له معیارونوسره آشنا دی، 
دی له خپل هیواداو وطنوالو سره کلکه مینه او خواخوږي لري . کاوون صاحب یو متفکر انسان او د 
لوړواوانساني اهدافو، اوصافواو خصایلوخاوند شخصیت دی ، ده زموږ دهیوادپه ادبي، فرهنګي، 
اجتماعي اوسیاسي چارو کې په پر له پسی هڅو سره له پاکی،تقوا، اخاص او صداقت سره خپلی 
خاوری ته، خپل اولس ته اوخپلی ژبې ته په عمل کې ارزښتناکه کارونه او فعالیتونه کړي دي.






د ده چاپ شوي آثار دا دي :
* سپرغۍ : دشعرونو ټولګه، چې په )۱۳۶۲( کال کې په کابل کې چاپ شوې ده .
* د تیږو په ذهن کې : دشعرونو ټولګه، چې په ۱۳۶۳( کال کې په کابل کې چاپ شوې ده .
* شګې او ګلونه : دشعرونو ټولګه، چې په )۱۳۶۶( کال کې په کابل کې چاپ شوې ده .
* وروستی ټکی : دشعرونو ټولګه، چې په )۱۳۶۷( کال کې په کابل کې چاپ شوې ده .
* کله چې ونې مري : دشعرونو ټولګه، چې په )۱۳۷۰( کال کې په کابل کې چاپ شوې ده .
* دباد په کنډوالو کې : دشعرونو ټولګه، چې په )۱۳۸۱( کال کې په پیښورکې چاپ شوې ده .




د شعر بیلګی



زرغونې هیلې


زما وطنه یه زما د شنو یادونو باغه

زما د ستړو ارمانونو د دمې منزله

زما جنت ، زما دوزخ، زما ثواب او ګناه

زما سپرلى، زما خزان، زما د مینې ګله

* ******************* 
و مې لیدل چې په غمجن زړګي دې اور ولګېد

ومي لیدل چې له سینې نه دې لمبې پورته شوې

ومې لیدل چې د سكروټو په توفان اهو شوې

ومې لیدل چې له لمنې دې ایرې پورته شوې

* ******************* 
ومې لیدل چې د آسمان لمنه ډكه شوله

ستا د سرو ګلو په رنګینو رژېدلو پاڼو

ومې لېدل چې د افق شونډې ګلګونې شولې

ستا د غوټیو په نیمزالو نښتېځلو پاڼو.

******************* *
ومې لیدل چې خوشحالیو درنه كډه وكړه

ومې لیدل چې دركې وچ شول د خندا ګلونه

ومې لیدل چې د خزان بادونو ورژول

هم د شینكیو سر درو هم د بید یاګلونه.

******************* *
ومې لیدل چې په باغونو دې لمبې پورې شوې

ومې لیدل په چمنونو دې اورونه ګډ شول

ومې لیدل چې په بلبلو دې ماتم ولګید

ومې لیدل چې په ګلبوټو دې لوونه ګډ شول

******************* *
ومې لیدل چې توره شپه درباندې بره شوله

ومې لیدل چې ورېځو هیر كه سپین سبا درځنې

ومې لیدل چې سپوږمۍ پریوته او ستوري توي شول

ومي لیدل چې مروره شوه رڼا درځني .

* ******************* 
خو یه وطنه یه زما د شنو یادونو باغه

تل به سېلۍ ، تل به د ژمي تاړاكونه ، نه وي

ورېځې به وركې شي، د لمر لوڼې به ونڅېږي

تل به دا توره تروږمۍ، دا ماښامونه، نه وي

* *******************
شپه ا كه هر څومره اوږده هم شي تلپاتې نه ده

وریځې كه هر څومره تیارې وي جاودانې نه وي

د ساړه ژمي یخ وهلې او سړې سېلۍ به

تل د باغونو په رګونو كې روانې نه وي.

* *******************
د پسرلي ناوې به وسپړي د زلفو ولونه

په شنه لمنه به دې وټومبي غمي د ګلو

په سرو غاټولو به رنګینې شي شګنې تالې

په چمنونو كې به جوړه شي سیالي د ګلو

* ******************* 
باران به پاڅوي له خوبه د ډاګونو بوټي

وږمه به بیا سوو، سپېرو لښتو ته سا وركړي

شبنم به پرېمینځي په مینه د غوټیو سترګې

لمر به د ګلو اننګیو ته ځا وركړي.

* *******************
په خړو دښتو به روان شي د رنګونو بهیر

په سپېرو بوټو به رابره شي دګل سندره

په سرو غوټیو به جړاوې شي د ونو غاړې

په باغ او راغ به راخپره شي د بلبل سندره.
* ******************* 
په تورو ورېځو كې به تم شي د سكروټو باران

د شپې په څڼو كې به وچ شي د لمبو ګلونه

د تروږمۍ سینه به څیرې شي د لمر په توره

د شفق باغ كې به سمسور شي د سپېدو ګلونه.

* *******************
بیا به ګان په وربل كېږدي كلیوالې نجونې

بیا به باغونو ته ستنې شي مسافرې مرغۍ

بیا به په غرونو كې غرڅې دمشكو ساه وكري

بیا به په ځالو راخورې شې مهاجرې مرغۍ.

******************* *
بیا به د ګلو په سین وامبي شډلې دښتې

بیا به خړوب شي په شنېلیو دا سپېره ډاګونه

بیا به د باغ په زړه كې وټوكي زرغونې هیلې

بیا به د تیږو ذهن ونازوى سره یادونه


آلمان دسمبر سال ٩١١۶



غلې نغمې


په بڼو ستوري زنګوم داشنا كلي ته ځم

سترګې په اره غوړوم، دآشنا كلي ته ځم

كلى خاموشه، ګودر شړ، كوڅې له دوده ډكې

رقیبه، كډې باروم، دآشنا كلي ته ځم

په شپو لړلي سرګردانه مسافر وختونه

ورو، ورو له سره تیروم ، دآشنا كلي ته ځم

ریښې ریښې ګریوان مې اړو درقیب ګوتوكې

دننګ ځولۍ پیوندوم، دآشنا كلي ته ځم

بلبل له غږه بیګانه، ګل له بلبله پردى

غلې نغمې مې ژړوم دآشنا كلي ته ځم

فبروري / ۲١١۴ آلمان


درنه ځمه


درنه ځمه، مجبوري ده، درنه ځمه

په قسمت کې مې خواري ده درنه ځمه

ګوره ماته په غصه نه شې وطنه

راته پېښه نا چاري ده درنه ځمه

کابل هوایي ډګر د غبرګولي شلمه)٩۷۳٩(


خدای پامان



درنه اړم خدای پامان، زخمي کابله

زما روحه، زما ځان، زخمي کابله

درنه اړم خوله زړه مې وینې څاڅي

تانه جار، تانه قربان، زخمي کابله

کابل هوایي ډګر د غبرګولي شلمه)٩۷۳٩(


داغزو په سر



خپل رانه پردي شول، د پردو په سر

ګل راته اغزي شول، د اغزو په سر

نن څومره راټیټ شولو اسمان په ما

ستوري مې ځلېږي، دبڼو په سر

ژبې یې دسترګو راته وویل،

ژوند دی تېروه یې دلمبو په سر

تېر شولو بلبله د ګلونو وخت

اوس دې زندګي شوه د اغزو په سر

ګوره اشنا پسرلنی ښایست

خاندي یې ګان، د اننګو په سر

خیر دی که یې سترګې درواغجنې شوې

پالمه یې مینه، دلیمو په سر

المان سپتمبر )٩١١۱(


ساقي دګلو وخت دى


ساقي دګلووخت دى، یوه مسته پیاله راكه

له عقله مې پردى كه، په جنون مې مبتا كه

كه رڼا تیارې رڼا ډیوې دمیوو بلې كه،

ماتم له سره واړوه، وختونه په خندا كه

دزهد شپه سبا كه درواغجن زاهد رسوا كه

كه تورې نښې دتقوا دجام په لمبو پاكې،

څپې درڼا پورې كه ، په تورو ماښامونو

دشپې زلفى جړاو كه ، دسكروټو په الونو.

********************

په شنو دښتو راوختې لښكرې دسرو ګلو

ككې دوریځو سرې شوې دالماسو په لونلو

راخېژي له چمنه ، آوازونه، دبلبلو

غاټولو په سر ایښي رنګینه پیالې دملو

غونچې دګلو راوړې مستو پیغلو په وربلو

وږمې زلفې خیشتې كړلې په عطرو دسنځلو

څپې شوې درنګونوپه تمامې دنیا پلنې

په سرو غمیو ډكې شوې دشنه آسمان لمنې.

********************

ساقي دګلو وخت دى ، ګالي شول غاړې غرونه

درنګ په سین كې امبي، یخ وهلي ګلكڅونه

دغره په دړه كاږي لمر ، دزرو انځورونه

په شنه سهار كې پرانیستل، غوټیو ګرېوانونه

په خړو دښتو اوري ، دیاقوتو بارانونه

سپرلي په غاړه راوړل دسنبلو امېلونه

په غره او په راغه كې ، د وږمې زلفې خورې دي

له ځمكې خوټیدلې بیا درنګ اوبوى چینې دي

********************

ساقي دګلووخت دى ، بیا دوران شو دمستیو

په مړو بوټو كې وچلیده سا د پسرلیو

پیغام دژوند راوړى غزلبولو توتكیو

ددښتې ناوې كیښودل خالونه د كیږدیو

قالینې غوړیدلي ، په ډاګونو، په غونډیو

صهبا په تږیو وېشي خوږې شونډې د شهیو

دمشكو عطر وشیندل په غرونو كې هوسیو

اوږۍ دغوټۍ پورې شوې د څانګو په غړیو.

********************
ساقي دګلو وخت دى راچې پورته كړو جامونه

په چیغو كړو روښانه ، دا خاموشه ماښامونه

دتورې تروږمۍ په زړه كې بل كړو سره اورونه

د درد په ستنه وګنډو، د زړونو پرهرونه

دشپې زلفو كې وټومبو، دسپین سهار ګلونه

د باغ له سترګو ووینځو ، د یخ ژمي خوبونه

راووځو له ځانه او ور ګډ شوو په جهان كې

ځان ووینو له سره بیا په سترګو د جانان كي.

********************
ساقي د ګلو وخت دى ، بهارونه ا ژوندي دي

دتاك مړاوو رګونو كې، اورونه ا ژوندي دي

دمینې درد آباد كې، فریادونه ا ژوندي دي

دسترګو په چینو كې، دریابونه ا ژوندي دي

ا ماتې ارادې نه دي ،هوډونه ا ژوندي دي

ا سوي پتنګان نه دي ، اورونه ا ژوندي دي

دا باغ به بیا خړوب شي د بلبلو په سندرو

دا ونې به سینګار شي، درڼا په مرغلرو

ورى )٩۷۳١(كابل


دیقین په لټه


كې مې لوستلي "سیپارو" ستا دسترګو

، " آیا تونه " دتلپاتې خوږې مینې

كړل " قضا" څه پرواده كه لمونځونه مې

ستړې نه شوې  "ذكر" یا مې شوندې ستا په

سپیڅلى درته ساتم  "مسجد "دخپل زړه

بلوم پكې داوښكو څراغونه.

******************* *
ونیوه بتانو، دې " كعبه" چى دمخ

له تندي نه مې زاړه خاپونه اړل

زه خو هسې دسجدو سوداګر نه یم

نه جنت غواړم نه سره دوزخ ته ژاړم

ماته نه كړم  "طهورو " به په "روژه " خو

 "زكاتونه" كه نصیب مې شول دشونډو

, دكوثرو دپیالو په تمه نه یم

بس یوازې یو دیدن درځني غواړم

خپله وركه لټوم ستا په پیدا كې

چینې ته بیایم .  "یقین" د تږې " شك " د

معبده مې په خپل زړه كې جوړه كړې

پكې ستایمه دمینې شنه یادونه .

*********************
د ټول عمر عبادت به ترینه ځاركړم

كه یوه شپه مې منلى په ګناه كړې

له رنګینو جنتونو نه به تیر شم

كه یوه پیاله سكروټې راته راكړې

ددنیا او دعقبا پروا مې نشته

ما دعشق په پښو كې توى كړل ثوابونه .

دسمبر )۲١١۳( آلمان


کالیزه



په هغه توره اوتبجنه شپه کې ،

چې تازموږ له کلي کډه وکړه

ما دې دتلو اره ، په اوښکو با ندې ووینځله .

او ستا دپله خاورې مې ،

په خپلو سترګو باندې ومو ښلې .

***************** ** *

په هغه توره او تبجنه شپه کې ،چې تا زموږ له کلي کډه وکړه ،

یوه ترخه او رژوونکې سیلۍ

پوله په پوله او کوڅه په کوڅه وګرځیده ،

اودخندا ګان یې ورژول .

له هغې شپې نه بیا تراوسه پورې ،

زموږ دکلي دبامونو په سر ،

څوک کشمالي نه کر ي ،

او دویالې په غاړه ،

ویلني نه ټو کیږی ،

او دګودر دشنې جلګې له پاسه ،

له سرو منګیو نه یوازې څو کودي پاتې دي .

******************* *
له هغې تورې او تبجنې شپې نه ،

چې پکې تا له کلي کډه وکړه

دادی کلونه تیر شول

اودزمان دکتاب ډیرې پاڼې واوښتلې ،

نه بیا دکلي دبامونو په سر ،

چا کشمالي وکرل

نه دویالو په غاړه ،

ویلیني وټوکیدل

او نه ګودر بیا په منګیو ، پټ شو .

******************* *

په هغه توره او تبجنه شپه کې ،

چې ته له کلي اړې

خندا له کلي اړه .

ګان له کلي اړل

او اوس دکلي په آسمان کې ستوری نه ځلیږي ،

سپوږمۍ دوریځو تور ټیکری اغوستی

آسمان له ځمکې مرور ، ځمکه له ستورو ځنې ،

وږمه له باغه بیګانه ،

ګل ،

له بلبله ،

پردی .

هره شیبه اوهره ورځ ده دماتم کالیزه ،

دغم کالیزه ،

دستم ،

کالیزه .

)۲۶۳۳ / ۴ / ۲۱ ( ،کابل



د ماښامونو په دار



وس راباندې وكوه،ګیله مې په خوله نه راځي

دود مې كه اسمانه خو شكوه مې په خوله نه راځي

مینې مې د ژبې په سر نوم د یار كرلى دى

څه وكړم زاهده چې توبه مې په خوله نه راځي

سر به لكه شمه د لمبو په بیه وركړمه

پت به د عشق وساتم، پلمه مې په خوله نه راځي

هسې یې د سپینې خولې په تمه تومتي شومه

مست یې په كتویمه، بوسه مې په خوله نه راځي

ما یې د تسبو په لړ كې كفر د ابلیس ولید

موړ یې له سجدونه شوم، کعبه مې په خوله نه راځي

زه دسجدو نه یم، زه دسر دټیټیدو نه یم

وخته! د تسلیم توره قصه مې په خوله نه راځي

هر تورى زخمي دى، هر غزل د وینو رنګ لري

هیرې مې سندرى شوې، ټپه مې په خوله نه راځي

شیخه درواغجنه د جنت د پرښتو غله

تا چې دلته وكول، هغه مې په خوله نه راځي

ته خو به مې غږ د ماښامونو په دار پورته كړې

زه به چیغه چیغه شم، روژه مې په خوله نه راځي .

۲۶۱۲ د ۲۳غبرګولي كابل،


ماڼۍ که جونګړه؟



نوره دې نه یادوم ،

نور دې دکور له مخې نه تیریږم

نور دې کوڅه په اوښکو نه وینځمه،

نوردې دکلي دچنار په ډډه نوم نه لیکم ،

نور دې دپله خاورې په سترګو باندې نه موښمه

اونور دې اره دګودر نه څارم .

********************

آرمان، آرمان هغه خوږې د انتظار شېبې مې،

چې ستا د زلفو په دار و ځړیدې.

آرمان، آرمان د هیلو تاندې نا زنینې غوټۍ

چې ستا د مینې په اور وسوزېدې.

آرمان، آرمان هغه د کلي د سنځلو ګان

چې د نا پایه پسرلي په سهارونو کې مې

ستا د راتلو په اره وغوړول .

اوله رنګینو امیدونو نه مې،

تا ته د زړه په سر ماڼۍ جوړه کړه،

خو ته یوازې د یوې شېبې، یوازې د یوې،

لنډې شېبې له پاره

زما د هیلو رنګینه ما ڼۍ ته ننوتې ،

بیا دې په سرو منګلو ،

زما د زړه په وینو،

زما د هیلو د ما ڼۍ په دیواله ولیکل،

چې دا جونګړه خو زما د اوسېدلو نده

او بیا د تل له پاره،

زما د زړه له کوره ووتلې.

********************

نوره دې نه یادوم،نور دې د کور له مخې نه تېرېږم ،

نور دې کوڅه په اوښکو نه وینځمه ،

نور دې د کلي د چنار ،

په ډډه،

نوم،

نه لیکم .

۴/۲١/۱١ ۲۶ کابل


راشه پسرلیه



راشه پسرلیه ، دغوټیو له باران سره

سېل د رنګ او بوى سره دمشكو له كاروان سره

راشه دغوټۍ له سترګو پریمینځه رانجه دخوب

راشه د زخمي زخمي غاټولو له درمان سره

راشه چې جړاو شي په غمیو، نښتېځلى، باغ

راشه پسرلیه، دګلونو له توفان سره

راشه چې دونو په ښاخونو پاڼې وناڅي

ترانې ووایې، دغرو مماڼې وناڅي. باد

****************** * *
ژمى دى خفه نه شې دګلودغونچو په ځاى

مونږ درته په اره زخمي زړونه غوړولي دي

خیر كه وچكالي ده نه شبنم شته نه باران اوري

ستا دراتلو ارې مو په اوښكو ، پریمینځلي دي

اور مو په سر وړى، خو ډیوې مو لګولي دي

زړه د تروږمیو كې مو ستوري ځلولي دي

زموږ كلي ته لمر راوله !راشه پسرلیه

بیرته یې پخا كه، د عمرو مرور راوله.

* ****************** *

راشه چې باغونه مو ساړه ژمي وهلي دي

راشه چې ګلونه دخزان سیلۍ زپلي دي

راشه چې دبوټو په رګونو كې سا وچه ده

راشه چې غوټیو په سرووینو كې لمبلي دي

دښتې سوزیدلي، چمنونه رژیدلي دي

كرښې دقسمت یې په لمبو راته لیكلي دي

بس دى د اورونو ، دسوځونو كتاب واړوه

بس دى پسرلیه، دغمونو كتاب واړوه.

* ****************** *
څه دى بهار څه دى، چې رڼا دمستۍ نه لري

سا دمستۍ نه لري ، صهبا دمستۍ نه لري

شور دمینې نه لري، سور اور دمینې نه لري

څا څكو دشبنمو كې ځا دمستۍ نه لري

څه دى بهار څه دى چې موسكا دغوټۍ ورېبي

څه دى بهار څه دى چې خندا دمسنۍ نه لري

څه دى بهار څه دى چې ویدې نغمې نه پاڅوي

تاندې غوټۍ ویښې نه كړي، شنې وږمې نه پاڅوي.

* ****************** *
راشه پسرلیه، چې دلمر ګلونه وخاندي

توره شپه سبا شي، دسحر ګلونه وخاندي

باغ په خندا سر شي، لر او بر ګلونه وخاندي

راغ غونچې ،غونچې شي پیغامبر ګلونه وخاندي

بیا دپیغلو نجونو په ټټر ګلونه وخاندي

غر په ګلو پټ شي په كمر ګلونه وخاندي

بل شي په سپېرو دښتو، دګلو څراغونه بیا

پورته شي ،رپانده دغاټولو بېرغونه بیا.

* ****************** *
راشه په سپېرو دښتو كې سا د ژوندون وكره

راشه په سړو زړونو كې اور د جنون وكره

راشه بیا روښانه كه دمینې دمزلونو ار

راشه د لیلي زړه كې وفا دمجنون وكره

راشه تږې تالې دوږمې په میو مستې كه

راشه د ماښام په دښته، سپین سباوون وكره

راشه پسرلیه، باغ ته ناوې دګل راوله

ساندې ترانې كه ، وزرماتى بلبل راوله.

****************** * *

تركې دبګرام درنه جامونه دسوما غواړي

غواړي ،نڅا شورغواړي،شررغواړي، نغمې غواړي

پیغلې دبخدي درنه دردونوته دوا غواړي

بیا په نو بهار كې دبهار مسته خندا غواړي

پریږده له قفسه، ښایسته بلبلې والوزي

دا زخمي غوټۍ له تا نه شونډې دموسكا غواړي

زیب یې د پیكیو شه، ګاب دګریوانه یې شه

سوز یې د سندرو شه، رباب د زنګانه یې شه.

* ****************** *
بیا به دا خزان، خزان وختونه بهارونه شي

بیا به دا شډل ، شډل ډاګونه چمنونه شي

بیا به دا اغزي، اغزي باغونه سره ګلونه شي

بیا به په رنګینو ګلو، ښكلي وربلونه شي

بیا به غم وهلي ماښامونه، سهارونه شي

بیا به دسپین غره غاړې ته ستوري امېلونه شي

بیا به دكابل لمنه ډكه په ګلونه شي

بیا به د )بابا( پګړۍ جړاوه په لعلونو شي.

* ****************** *

تا كه پسرلیه ، دګلونو ګیډۍ راوړلې

تا كه د وږمې په وزر تاندې غوټۍ راوړلې

تا كه درڼا ناوې له تورو شپو راوایسته

تا كه دباران د رڼو څاڅكو ډولۍ راوړلې

تا كه په خاموشو ماښامونو كې شور وكره

تا كه زخمي زړونو ته د مینې پټۍ راوړلې

ته به ابدي شې ، ته به پاتې شې په زړونو كې

ته به د ژوند سا شې ، په ډاګونو ، په باغونو كې.

۱ ، آلمان /۱۱/۲١١١



دسکروټو په اقلیم کې



د سکروټو په اقلیم کې، ګان نشته

په خوږ لن کې غاټول کله زرغونېږي

ګله! بل چېرته یې څاره د وږمې ار

سیلۍ ستا په پسته ژبه نه پوهېږي


دوطن بوی



له بیدیا نه راجګیــــــــــــږې دچمن بوی

دګـــــــل مخـــــــــــو پسرلیو، دبدن بوی

ما دسوې زړه کړکۍ کړه ورته خا صه

چـــــاپـــــه زلفو کې راوړی دوطن بوی


یوه هیله



تورې خاورې به یې پورې کړم په سترګو

که قسمت یو ځلې بیا وطن ته بوتلم

خپلې اوښکې به یې پرخه کړم د ګلو

که کوم باد هغه ښایسته چمن ته بوتلم








[[وېشنيزه:پښتانه شاعران]]
