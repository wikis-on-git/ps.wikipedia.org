عیسی خان لغمانی د افغان ملي اردو یو سرتېری او د لغمان ولایت اوسېدونکی دی چې د ۱۳۹۴ کال د سرطان پر لومړۍ نېټه یې د افغانستان په پارلمان د ترهګرو له خوا په شوي برید کې په یوازې ځان ۶ تنه ترهګر د پارلمان ودانۍ په دروازه کې یو په بل پسې ووژل. 

د پېښې څرنګوالی: په پام کې وه چې په دغه ورځ ددفاع وزارت له پاره نومول شوی وزیر معصوم ستانکزی د جمهوري ریاست د دویم مرستیال سرور دانش له خوا ولسي جرګې ته د اعتماد رایې د ترلاسه کولو له پاره معرفي شي چې د ودانۍ ترڅنګ یوه وېروونکې چاودنه وشوه. چاودنه د موټربمي برید وه چې ورپسې د ترهګرو او دافغان ځواکونو ترمنځ نښته پیل شوه.
