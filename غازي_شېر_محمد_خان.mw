{{غځول}}
[[دوتنه:غازي شېر محمد خان.jpg|کيڼ|250px|بټنوک|غازي شېر محمد خان]]
'''غازي شېر محمد خان''' د محمد رسول خان زوی د بخشي صاحب لمسي چې پر (١٢٠٨) ل.ق کې [[د غزني ولايت]] د [[قره باغ]] د ولسوالۍ په يوه دينداره او متدينه کورنۍ کې زيږيدلی دی. پلاريې محمدرسول خان دځوانۍ په عمر کې له دې ًفاني دنيا څخه سترګې پټې کړې. د غازي شېرمحمدخان سرپرستي او پالنه دده پياوړي نيکه (بخشي صاحب) په ښه توګه سرته رسولې چې په نتيجه کې يې دځان په وړ يو باغيرته او دوطن په آزادۍ مين شخصيت خپلې ټولنې ته وړاندې کړ.
ښاغلی بخشي صاحب د قوم مشر او خدمتګار و ،   دوطن پر آزادۍ مين، په عقل رسيدلی سړی و.
دخپل چاپيريال او خلکو روحيه او آزادي يې ډېره ښه ساتلې، وه. د وطن د دښمنانو د ښکاره او پټو دسيسو پر وړاندې يې خپل خلک ښه پوهولي وو.
دانګريز د هر ډول تجاوز د مخنيوي په هکله ډېر فعال و. [[انګريزان]] هم دده له دښمنۍ څخه په ويره کې وو کله چې انګريزانو د دوی داوسيدو دځای پته ځان ته ولګوله ډير ژر يې محاصره کړوتر څو ورځو جنګ او محاصرې وروسته جنګي تاکتيک څخه په استفادې سره يې له انګريزانو سره موقتي اوربند وکړ.vکله چې [[شاه شجاع]] پاچا شو او [[مکناټن]] د خپلو دسېسو تارونه هرې خواته وغزول چې په نتيجه کې يې ښاغلی بخشي صاحب سره له څو ملګرو په شهادت ورساوه.
د دوی له شهادت وروسته د قوم سرپرستي او اداره ښاغلي شېر محمد خان په لاس کې واخيسته، غازي شېر محمد خان خپلې زده کړې دخپلې منطقې له علماو وڅخه وکړې داسلامي فقې او نحوې په بخش کې يې پوره معلومات در لودل.
هغه ناوړې او نادودې چې د مګناټن او ملګرو له خوا له افغانانو سره کيدې هيڅ يو با ايمانه افغان ته د تحمل وړ نوې. نو يې تصميم ونيو چې دوطن دآزادۍ لپاره له انګريزانو سره په سر او مال مبارزه په کار ده. چې دلوی خدای جل جلاله په نصرت سره په خپله مبارزه کې تل بريالی وو.
د [[امير شېر علي خان]] په دوره کې ښاغلي شېرمحمد خان د امير حضور ته وغوښتل شو، تر معرفت وروسته له دوی څخه د عسکري خدمت هيله وشوه چې د خپل تدبير او پوهې په نتيجه کې په لنډ وخت کې د کپتاني رتبې ته ورسيد ، څرنګه چې دی په جسمي لحاظ د قوي بڼې خاوند و په معنوي لحاظ هم ډېر زړور او با تدبيره شخصيت و.
دوخت په تېريدو سره د کندک مشر، لوا مشر او جنرالي رتبو ته ورسيد او د امير شېرعلي خان په فوج کې د يو زورور او با تدبيره افسر په حيث پيژندل کېده. وروسته د قلات د ولايت د مشر په توګه مقرر شو. د انګريزانو د دوهم تيري په مقابل کې د نامتو مجاهدينو لکه [[غازي محمد جان خان وردك]] او [[ملامشک عالم]] تر څنګ د دين او وطن ددښمنانو پر ضديې د جهاد ډيوې بلې وساتلې.

[[وېشنيزه:د افغانستان نوميالي]]
[[وېشنيزه:غازيان]]
