شیبه راډیو په داسې حال کې فعالیت پیل کړ چې افغانستان یوې داسې ناپېیلې رسنۍ ته اړتیا لرله چې د هېواد د ملي اجنډا په چوکاټ کې بې تعصبه، ګټورې او خوندورې خپرونې وړاندې کړي. یعنې د معلوماتو د وړاندې کولو انداز، معیار او کیفیت یې بې‌ساری او لوړ وي.
شیبه راډیو د هېواد په ۳۴ ولایتو کې نشرات لري چې ۳۵ ميلیونو ته يې اورېدونکي رسېږي. شیبه راډیو په پښتو او دري ژبو بېلابېلې خبري، ښوونیزې، کلتوري، اسلامي، معلوماتي او تفریحي خپرونې وړاندې کوي.

==لرلید==
شیبه راډیو تر ټولو باوري غږ دی.

==موخه==
شیبه راډیو خپلو اورېدونکو ته سم معلومات، دقیق او پر وخت خبرونه، د خبرو اترو متوازن چوکاټ او سالمې تفریحي خپرونې په نوښتګر انداز کې وړاندې کوي.

==ارزښتونه او لومړیتوبونه==
باور: موږ د خپلې رښتینولۍ، بې‌پریوالي او خپلواکۍ له لارې د خلکو باور ګټو.

مسلکي‌توبː زموږ کره‌والی، نوښت او خلاقیت زموږ د مسلکي‌توب ښکارندويي کوي.

معیار:اورېدونکی‌توب، بې‌تعصبي او د جنسونو ترمنځ برابري زموږ بنسټیز معیارونه دي.

==تګلاره==
-	موږ پر افغاني دود، کلتور، تاریخ او نورو ملي ارزښتونو ټینګار کوو.

-	د اړتیاوو د بدلېدا په حال کې، موږ هم د خپلو اصولو پر بدلولو باور لرو.

-	موږ په افغاني ټولنه کې د سولې، عدالت، برابرۍ، ولسواکۍ او وروګلوۍ پلوي یو.

-	موږ د کره او بې‌پرې معلوماتو په وړاندې کولو سره خلکو ته د حکومت پر چارو د قضاوت زمینه برابروو.

-	موږ د بیان د ازادۍ او د معلوماتو شریکولو ته وده ورکوو.

-	موږ غواړو چې په سیمه‌ییزه کچه د یوې فعالې رسنیزې سرچینې په توګه له خلکو سره اړیکې ولرو.

-	موږ د خلکو د پوهاوي له پاره کار کوو او هغوی د افغانستان او نړۍ په هکله له تازه خبرونو او معلوماتو خبروو.
