{{تصديق}}
'''خبریال ویب پاڼه'''  ددې ویب پاڼې نوم ځکه )خبریال( ښودل شوی دی چې په ټوله کې [[افغان]] خبریالان په رضاکارانه توګه کار ورته کوي . 
دخبریال  نړۍ واله نوم (ژورنالېست) دی  لوېدیځه نړۍ کې ورته راپورتر ، خبر لوڅ او خبر څېړونکی هم وایي، مالومات راټولوي،څېړنې کوي ، کیسې تیاروي، په ورځپاڼو، رادیو او تېلویزیون کې خبرونه وړاندې کوي.

خبریال ویب پاڼه هم هم دا ډول ورته دنده پر مخ وړي‌ او ولس په سیمه ییزو، ملي او نړیوالو پېښو خبروي . د دې تر څنگ پر ټولو پېښو تبصرې کوي، خلک په ټولیزو چارو خبروي او دوی د خپل نظر څرگندولو ته هڅوي .

خبریال ویب پاڼه د دولت او حکومت کړه وړه څاري، د سیاسي او دولتي کړیو کړه وړه او تصمیمونه ملت ته په روانه، ساده او څرگنده ژبه وړاندي‌کوي‌ او د ملت غږ دولت ته رسوي .
دخبریال ویب پاڼې بنسټ ایښودونکې افغان ژورنالیست او لیکوال میرویس افغان دی . نوموړي‌ خبریال ویب پاڼه د دوه زره لس (۲۰۱۰) کال په جون کې په امتهاني‌ ډول پیل کړه ، د دوه زره یولس (۲۰۱۱) کال د دمارچ میاشتي پر ۲۱ نېټه خبریال ډاټ کام په رسمي ډول اعلان او په رسمي ډول یې خپرونې پیل کړې . 
خبريال ویبپاڼه په پښتو ژبه ليکلې، تصويري( ويډيواو عکس) اوپه غږ ( آډيو) کې خپرونې لري.  دافغانستان اونړۍ خبرونه، تبصرې، مرکې او رپورټونه په بې پرې توگه خپروي.  خبريال يوه ناپيلې اداره ده چې مرکزي دفتر يې په لندن کې دی، او څانگې يې د افغانستان په ټولو لويو ولايتونواو په پيښور او کويټه کې فعالې دي.  خبریال ویبپاڼه خپلولوستونکو ته څلیرویشت ساعته اود اونۍ اووه  ورځي تازه خبرونه خپروي ، او هڅه يې دا وي چې د پيښوپه اړه چټک خبرونه تر هر چا له وړاندې خپاره کړي. ددې ټولې خپرونې د يوې ډلې مسلکي ژورنالسټانواو ليکوالانوپررضاکارانه ونډې اوگډون پر مټ جوړيږي اوهيڅوک ورسره مالي مرسته نه کوي.

==ددې ادارې مهم هدفونه دا دي==

#  د انټرنيټ د لارې د افغانستان ، نړۍ او د گاونډيو هيوادونو په اړه تازه او بې پرې خبرونه خپرول.
#  دنوي ميډيا او د ټيکنالوجي د لارې پښتو ژبې ته وده ورکول.  
#  هغه تبصرې چې د ژورنالزم په دريو اصولو، حقايق، توازن اوبې پرېتوب ولاړ وي، خپرول.
#  د پښتوژبې دليکوالانونوې علمي څيړنې او په زړه پورې ليکنې خپرول. 
#  په پښتوژبې کې د نويو ليکونکو او ژورنالستانو تشويق او دوی ته موقع ورکول چې خپلې ليکنې په خبريال کې خپرې کړي.
# د علمي ليکنو د لارې په پښتو ژبې کې دولوستونکود پوهاوي لارې پرانستل.
# د روانو پيښو په اړه تحليل اود هرې غاړې نظرخپرول ( چې د چا توهين پکې نه وي شوی)
#  د پښتنود دود او کلتور ته د درناوي سره سره دعصري نړۍ نويو مفکورو ته ځای ورکول.
#  د وگړو د زهن د روښانه کولو لپاره د پوښتنو او د دلايلو کلتور ته وده ورکول.
#  د جنگ او جگړې پر ځای د جرگو مرکودود ته درناوی کول.
