'''ډاکټر محمد اعظم اعظم''' د اشنغر سیمه د [[پښتونخوا]] د خاؤرې هغه اسمان دی، چې د ژوند په بېلابېلو اړخونو د ځلنده ستورو د زېږون سپېځلتیا ورته ترلاسه ده. د پښتو شاعرۍ اؤ پښتو ډرامې په حواله یؤ لوي نوم ډاکټر اعظم اعظم د دغه خاؤرې د رڼا څاڅکی دی.
ډاکټر محمد اعظم اعظم په کال 1940ء کښې د چارسدې رځړو نومې کلي کښې د خدای بخښلي حېدر خان کره زېږېدلی دی. 

== زده کړې ==
پېل زده کړه ئې د رځړو په ښوونځي کښې ؤکړه اؤ لسم نه و روستو F.Sc اؤ B.A ئې د اسلامیه کالج پېښور نه. په کال 1963ء کښې ئې د پېښور پوهنتون د پښتو څانګې نه M.S ؤکړه. 

== دندې ==
د زده کړې سره سره هغه وخت د اسلامیه کالج نه خپرېدونکې مجله (خېبرمېګزین) کښې ئې د ایدیټر ذمه وارۍ ترسره کولې. هم دغه وخت 1968ء کښې ئې د پښتو څانګې نه Ph.D هم ؤکړه اؤ بیا د پښتو څانګې چئیرمېن ؤټاکلی شو.
دسمبر 2000ء کښې د وظیفې نه ريټائرډ شو. بيا په پښتو ادبى بورډ کښې ډائرېکټر اؤ وروستو په اکادمى ادبيات کښې ريذيډنټ ډائرېکټر ؤټاکلی شو. ملکي کچ باندې کال 1990ء کښې تمغهٔ امتياز اؤ په کال 2009ء کښې پرائډ اف پرفارمنس د ژبې اؤ کلتور د خدماتو په منښته ورکړی شو.
کال 1963ء کښې ئې د ريډيو پاکستان پېښور د پاره وړومبي ډرامه (خاندان) ؤلیکله اؤ دا ريډيو د پاره د ګڼو لیکلو شوؤ ډارمو د لړۍ وړومبۍ برخه وه، چې وروستو پکښې څهٔ ډرامې بیا د (لشې) په نوم خپرې هم شوې اؤ هم په دغه (لشې) ورته 1965ء کښې د پاکستان رائټرز ګلډ لخوا وړومبی اېوارډ هم ورکړی شو. دې نه اګاهو په (رخصت) نومې نظم ورته د غوره شاعرۍ په ډاډ (ادم جي اېوارډ) ورکړی شوی ؤ. په 1968ء کښې د پاکستان رائټرز ګلډ لخوا په (پښتو افسانه – تحقیق اؤ تنقید) نومې کتاب هم اېوارډ ورکړی شوی دی.
د پاکستان ټیلي وېژن د پاره ئې وړومبۍ ډرامه (خزان اؤ ګلونه) لیکلې وه، چې دغه لړۍ کښې وروستو د (ورکې لارې)، (روښانه تیارې)، (ناموس)، (ځواني)، (خوبونه)، (سفر)، (ستړی مهٔ شې) اؤ نورې ګڼې ملغلرې ځل په ځل راغلې.
د ډاکټر اعظم اعظم شاعري د (جنون اؤ ژوندون) په نوم د پښتو شاعرۍ په پنګه کښې یوه نازولې پېرزو ده.
د خپلې کورودانې، درې لوڼو اؤ یؤ ځوي سره ژوند تېروي اؤ دعا کوو، چې د پښتنې شاعرۍ اؤ پښتنې ډرامې دغه اتل دې د ژوند په هره پېرزو ؤنمانځلی شي.


[[وېشنيزه:پښتانه ډرامه ليکونکي]]
[[وېشنيزه:پښتانه ليکوال]]
