[[دوتنه:محمد اعظم اعظم.jpg|بټنوک|کيڼ|ډاکټر محمد اعظم اعظم]]
'''ډاکټر محمد اعظم اعظم''' (۲۱ د ډېسمبر، ۱۹۴۰ ز. - ۱۷ د نومبر، ۲۰۱۲ ز.) ''(په انګرېزي: Mohammad Azam Azam)'' د اشنغر سیمه د [[پښتونخوا]] د خاؤرې هغه اسمان دی، چې د ژوند په بېلابېلو اړخونو د ځلنده ستورو د زېږون سپېځلتیا ورته ترلاسه ده. د پښتو شاعرۍ اؤ پښتو ډرامې په حواله یؤ لوي نوم ډاکټر اعظم اعظم د دغه خاؤرې د رڼا څاڅکی دی.
== مخينه ==
ډاکټر محمد اعظم اعظم په کال 1940ء کښې د چارسدې رځړو نومې کلي کښې د خدای بخښلي حېدر خان کره زېږېدلی دی. 

== زده کړې ==
پېل زده کړه ئې د رځړو په ښوونځي کښې ؤکړه اؤ لسم نه و روستو F.Sc اؤ B.A ئې د اسلامیه کالج پېښور نه. په کال 1963ء کښې ئې د پېښور پوهنتون د پښتو څانګې نه M.S ؤکړه. 

== دندې ==
د زده کړې سره سره هغه وخت د اسلامیه کالج نه خپرېدونکې مجله (خېبرمېګزین) کې ئې د ایدیټر ذمه وارۍ ترسره کولې. هم دغه وخت 1968ء کې ئې د پښتو څانګې نه Ph.D هم ؤکړه اؤ بیا د پښتو څانګې چئیرمېن ؤټاکلی شو.
دسمبر 2000 کې د وظیفې نه ريټائرډ شو. بيا په پښتو ادبى بورډ کې ډائرېکټر اؤ وروستو په اکادمى ادبيات کې ريذيډنټ ډائرېکټر ؤټاکلی شو. 

د خپلې کورودانې، درې لوڼو اؤ یؤ ځوي سره ژوند تېروي اؤ دعا کوو، چې د پښتنې شاعرۍ اؤ پښتنې ډرامې دغه اتل دې د ژوند په هره پېرزو ؤنمانځلی شي.

== چاپ شوي آثار ==
# جنون اؤ ژوندون - شعري ټولګه
# رحمان بابا د ولس شاعر
# پښتو افسانه – تحقیق اؤ تنقید 
# پښتو ادب کې کردارنګاري
# لشې
# د عقيدت ګلونه
# اندازونه
# پښتني رومانونه

=== ډرامې ===
# خزان او ګلونه
# ورکې لارې
# روښانه تيارې
# ناموس
# ځواني
# خوبونه
# سفر
# ستړی مه شې

== لاسته راوړنې ==
ملکي کچ باندې کال 1990ء کې تمغهٔ امتياز اؤ په کال 2009ء کې پرائډ اف پرفارمنس د ژبې اؤ کلتور د خدماتو په منښته ورکړی شو. کال 1963ء کې ئې د ريډيو پاکستان پېښور د پاره وړومبي ډرامه (خاندان) ؤلیکله اؤ دا ريډيو د پاره د ګڼو لیکلو شوؤ ډارمو د لړۍ وړومبۍ برخه وه، چې وروستو پکې څهٔ ډرامې بیا د (لشې) په نوم خپرې هم شوې اؤ هم په دغه (لشې) ورته 1965ء کې د پاکستان رائټرز ګلډ لخوا وړومبی اېوارډ هم ورکړی شو. دې نه اګاهو په (رخصت) نومې نظم ورته د غوره شاعرۍ په ډاډ (ادم جي اېوارډ) ورکړی شوی ؤ. په 1968ء کې د پاکستان رائټرز ګلډ لخوا په (پښتو افسانه - تحقيق او تنقيد) نومې کتاب هم اېوارډ ورکړی شوی دی.


[[وېشنيزه:پښتانه ډرامه ليکونکي]]
[[وېشنيزه:پښتانه ليکوال]]
