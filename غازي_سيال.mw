
'''غازي سيال''' (۱۹۳۳-۲۰۱۹ زېږديز [[کال]] د [[نوامبر]] ۲۷، [[پښتونخوا]]) د [[پښتو ژبه|پښتو ژبې]] [[لیکوال]] او [[شاعر]] وو. 


==مخينه==  
محمد غازي شاه (غازي سیال) د عبدالغفور شاه زوی دی چې پر ۱۹۳۳ ز کال د پښتونخوا د بنو سیمې د کوټکه اخوندان منډان کلي په یوه مذهبي او ادبي کورنۍ کې زېږېدلی وو. غازي سیال په خپله یوه مرکه کې ویلي وو چې رسمي تعلیم یې دومره نه دی کړی، خو له خپل پلاره یې، چې دیني عالم وو، دیني زده کړې کړې وې او په دې ترڅ کې یې بوستان، گلستان، سکندرنامه، صرف و نحوه او فقه لوستي دي. 

۸۶ کلن غازي سیال شاوخوا پنځوس کاله د پښتو ژبې او ادب خدمت وکړ او په خپل ادبي ژوند کې یې گڼ شمېر آثار ولیکل چې له هغوی څخه يې ۱۶ تر اوسه پورې چاپ او نور يې ناچاپ دي. هغه په دې لړ کې درې ناولونه لیکلي چې لومړی ناول یې (بنزی) نومېږي، شپږ شعري ټولگې یې چاپ شوې، چې په هغوی کې درې نعتیه مجموعې دي.

ښاغلي سیال د شاوخوا ۵۰ پښتو فېلمونو لپاره سندرې هم لیکلې دي چې د [[گلنار بېگم]] په گډون گڼ شمېر فلمي سندرغاړو ویلي دي او دغه سندرې یې د (زما سندرې ستا د پاره) په نامه کتاب کې راټولې کړې او چاپ کړې دي.

غازي سیال د خپلې لیکوالۍ او شاعرۍ پر سر لسگونه سرکاري او غیر سرکاري جايزې هم تر لاسه کړې او په ادبي مجلو کې یې لسگونه مقالې خپرې شوې دي.



==مړينه== 
 
==چاپ شوي نښيرونه==  
1. "ژوند او ښکلا" (شاعري)، 2. "بنزی" (ناول)، 3. "د ازادۍ سحر" (شاعري)، 4. "پرخه په ګلونو" (شاعري)، 5. "د سندرې روح" (پر ګلنار بېګم لیکلی کتاب)، 6. "زما سندرې ستا د پاره" (فلمي سندرې)، 7. "منګرۍ" (ناول)، 8. "ښکلا د کائنات" (نعتونه)، 9. "رنګونه بهارونه" (شاعري)، 10. "سيوري" (افسانې)، 11. "نور حرا" (نعتونه)، 12. "هغه سندرې چې فوک نۀ دي" (څېړنه)، 13. "مکين د عرش او فرش" (نعتونه)، 14. "کشماله" (ناول)، 15. "حرفونه خبرې کوي" (شاعري). 

==سرچينې==
# https://www.voadeewanews.com/a/5183116.html 
#
