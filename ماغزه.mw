[[Image:Chimp Brain in a jar.jpg|thumb|alt=A brain floating in a liquid-filled glass jar. Yellowing of the handwritten labels on the jar give the object an antique appearance.|یو [[چيمپانژي]] ماغزه]]
'''ماغزه''' چې په عربي يې دماغ او په [[يوناني (ژبه)|يوناني]] ژبه يې ''encephalon'' بولي، د ژوو د بدن تر ټولو اهمه برخه ده. په ژوو کې ماغزه د [[منځني عصبي غونډال]] د کنټرول مرکز دی چې د فکري قوې مسؤل ګڼل کېږي. په ډېريو ژويو کې ماغزه پورته د سر په کوپړه کې خوندي شوي او په همدې توګه د اهمو حسونو لکه د [[ليدنې]] وسيلې، د [[اورېدلو]]، د [[خوند]] او [[وږم]] حسونو ته لنډ پراته دي. که څه هم ټول [[شمزۍ لرونکي ژوي]] ماغزه لري، خو بل لور ته [[بې شمزۍ ژوي]]، يا خو يو منځني ماغزه لري او يا هم د يو ډول [[ګېنګليان]] يا عصبي رښتو غونډ لري. ساده ژوي لکه [[اسفنج]] بيا هېڅ ماغزه نه لري. ماغزه له حد نه ډېر پېچلې عضوه ده. د ساري په توګه انساني ماغزه له ۱۰۰ بيليونو نه هم ډېر نيورانونه لري او هر يو يې له ۱۰۰۰۰ نه ډېرو نورو نيورانونو سره تړلي دي.

== کتنه ==
[[دوتنه:Brain Mri nevit.svg|thumb|د ماغزو د MRI يو انځور]]
په ډېريو ماغزو کې په توکيز ډول دوه توپيرونه ترسترګو کېږي چې يو يې [[خړ رنګه توکي]] او بل يې [[سپين رنګه توکي]] دي. خړ رنګه توکي د نيورانونو د سلولونو جوسې جوړوي، خو سپين رنګه توکي بيا د رښتو او [[آکزون]]ونو نه جوړ دي او همدا وروستي، نيورانونه د يو بل سره تړي. آکزونونه بيا د غوړنو سلولونو نه جوړې ټوټې باندې پوښل شوي چې د ميالين ([[اوليګوډېنډروګليال]] سلولونه)په نامه يادېږي، همدا بيا د ماغزو سپين رنګه توکو ته د هغوی ځانګړی رنګ ورکوي. د ماغزو باندنۍ پټ خړ رنګه توکي جوړوي چې د [[سرېبرل کورټېکس]] په نامه يادېږي. د ماغزو په دننه ژوره برخه کې، د سپين رنګه توکو جارګی ([[فاسيکولس|فاسيکولي]]، د رښتو لارې)، خړ رنګه توکي ([[هسته (نيورواناتومي)|هسته]]) او تشځايونه او ([[وېنټريکولر غونډال|وېنټريکلز]]) چې په [[سرېبروسپاينل مايع]] ډک دي، شامل دي. 















[[وېشنيزه:ماغزه ]]
[[وېشنيزه:مرکزي عصبي غونډال]]
[[وېشنيزه:عصبپوهنه]]
[[وېشنيزه:غړي]]
[[وېشنيزه:اناتومي]]

{{Link FA|uk}}

[[new:न्ह्येपु]]
[[pt:Encéfalo]]
