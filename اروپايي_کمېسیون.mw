کمېسیون د اروپايي ټولنې خوځونکی ځواک دی چې زیاتره ورځیني کارونه ترسره کوي.
کمېسیون د رییس په ګډون ۲۸ غړي لري- د هرغړي هېواد څخه یو کس- اوسنی رییس ېې ژان کلاود یونکه(Jean-Claude Juncker) دی چې د ۲۰۱۴ کال د جولاې له لومړۍ نیټې راهیسې کارکوي. مرکز ېې په برسلز/بروکسل کې دی او خپل ملکي مامورین لري.
له کمشنرانوڅخه هیله کېږي چې خپلې ملي وفادارۍ هېرې کړي اوپه ټوله کې د اروپايي ټولنې په ګټه په خپلواکه توګه کار وکړي.
کمېسیون د اروپايي ټولنې یواځینۍ برخه ده چې د قوانینو وړاندیز کولاې شي، خوپه خپله ېې نشي تصویبولاې. دهغې نورې اصلي دندې دادي:
د اروپايي ټولنې دتګلارو او بودیجې څارنه اوعملي کول
د اروپايي عدالت محکمې سره- ځان ډاډه کول چې اروپايي قوانین په غړیو هېوادونوکې عملي کېږي
په پراخ نړیوال ډګرکې د اروپايي ټولنې استازیتوب- په تېره بیا د نړیوالې سوداګرۍ او د اقلیم د بدلون په ساحوکې
