'''د نوښار پښتو ادبي جرگه''' په پښتونخوا کې د پښتو لومړنی بشپړه ادبي ټولنه ده چې د پښتو څو تنو خواخوږو اديبانو جوړه کړه د ټولنې د جوړېدلو کال ارواښاد خلیق ۱۹۳۳ زېږيز کال ښودلی <ref>رسا سيد رسول - د بېديا گلونه اداره - سريزه د خليق صاحب ليکنه - ۲ مخ</ref>  خو په يوې بلې لیکنې کې ېې ۱۹۱۳ زېږیز کال هم کښلی . <ref>محمد نواز خټک (ټولوونکی) د تورې او قلم خاوند د ښاغلي خليق د تقرير متن - ۱۴ مخ دويم چاپ - ۱۹۵۷ ز. کال</ref> په ۱۹۵۸ زېږیز کال استاد «[[اجمل خټک]]» په دې برخه کې د رهبر په يوې گڼه کې له ارواښاد خلیق څخه د دقیقې نېټې په باب غوښتنه وکړه <ref>اجمل خټک - رهبر مجله د ۱۹۵۸ ز. کال د نومبر د مياشتې - ۳۰ گڼه ۵ مخ</ref> که څه هم هغه وخت دوی څه ونه کښل خو په ۱۹۶۸ زېږیز کال کې ېې په «زه او زما زمانه» کې د ۱۹۲۳ زېږیز کال د اپرېل میاشت ددې جرگې د جوړېدلو نېټه وښوده <ref>زه او زما زمانه - ۸۵ مخ</ref>. 
== د دې جرگې دندې ==
د پښتو ادبي جرگې ځانگړې کړنلاره نه ده خپره شوې خو د جوړېدو هدف ېې روښانه دی او هغه دا چې جرگې د پښتو ژبې د ودې ادبي پرمختگ نوی او ملي ادب د پرمختيا او په پښتو کې د ادبي غونډو او مشاعرو دودول او د پښتو د لويو اديبانو نمانځل و. ارواښاد خلیق ددې جرگې د جوړېدلو د پرېکړې په ترڅ کې په ضمني ډول د جرگې دندې هم ښيي او لیکي :
٫٫ د نوښار صدر په يوې کافي کې څلور پينځه پښتانه زلميان ناست و د چايو د ورچلېدو خبرې کېدې ، خبرو کې خبره راغله چې د دنيا د هرې ژبې د اديبانو ، شاعرانو ، بزمونه او انجمنونه شته د خپلې ژبې ترقي او ترویج د ملک يو لوی خدمت گڼلی شي نو د پښتو چې د لکونو ننگيالیو پښتنو مورنۍ ژبه ده د دې ولې داسې بزمونه باید نه وي؟ ٬٬ خیر پرېکړه وشوه چې د پښتوژبې د پرمختگ او بهبود لپاره دې يوه داسې جرگه جوړه شي او د پښتو په هره جُثه کې دې د روح اچولو کوښښ وکړی شي ، همدغه وخت د پښتو ادبي جرگې د «نوښهر» وجود ته راغی .<ref>د تورې او قلم خاوند - د خليق صاحب وينا - ۱۵ مخ</ref> 

== سرچينې ==
<references/>‎
