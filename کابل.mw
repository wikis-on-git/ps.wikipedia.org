[[دوتنه:د کابل ښار.png|بټنوک|300px|کیڼ|د کابل ښار]]
'''کابل''' د [[افغانستان]] [[پلازمېنه]] ده. دا سيمه د افغانستان ختيځ لور ته پرته ده او د [[افغانستان]] د څلوردېرشو ولايتونو څخه يو ولايت گڼل کېږي. [[د کابل ولايت]] مرکز د کابل ښار په نامه يادېږي او همدا ښار د [[سمندر]] د سطحې نه ۱۸۰۰ متره په لوړه کې پروت دی او په همدې توگه دا يو د هغو پلازمېنو څخه دی چې په نړۍ کې تر ټولو لوړه سطحه موقعيت لري. د ۱۳مې پېړۍ په پيل کې کابل په ټوله نړۍ کې د زده کړو ځای او د ښکلو ځايونو په کتار کې شمېرل کېده. خو د هماغه وخت نه راپدېخوا د بېلابېلو جگړو او تاريخي ناورينونو، او د باندنيو ځواکونو د يرغل وروسته کابل ړنگ شو. کابل د [[افغانستان]] يو گڼ [[هڅوب|هڅوبيز]] ښار دی چې د حکومت اداري مرکزيت هم همدلته دی. 

== د کابل پېښلیک ==
د فولکوري روایاتو له مخې اوسنی کابل زرګونه کاله وړاندې د اوبو ډنډوو، وروـــ ورو اوبو د ماهیپر په پرښوکې لاره وکړه او دا ډنډ له اوبو تش شو. د پخواني کابل ودانۍ د چکړیو په سیمه کې راپیل شوې او بیا د اوسني بالاحصار په لمنه کې د کابل کلی جوړشو، دې کلي وروـــ ورو تجارتي ارزښت پیداکړ او بیاددې تجارتي ارزښت له امله دې سیمې اهمیت وموند او د ساتنې لپاره یې کابل بالاحصارجوړشو.
د کابل ترتجارتي ارزښت موندلو وروسته په دې لاره د ورېښمو تاریخي لار هندوستان ته تېره شوه او بیا کابل د کابل شاهانو پایتخت شو. کابل شاهانو د ښار ساتنې لپاره د اسمايي او شېر دروازې په غرونو دېوالونه جوړکړل او کابل ته یې د یوې کلکې کلا بڼه ورکړه.
عربو چې اسلام د خورولو لپاره افغانستان ته لښکرکشي وکړه، تر ماتو او بریو وروسته   د کابل دروازو ته هم راورسېدل؛ کابل شاهانو درنې جګړې ورسره وکړې؛ خو په پای کې بریالي شول. د اسلام سپېڅلی دین دلته راغی؛ خو د لښکر قایدین لکه تمیم صاحب، جابرانصار صاحب، شاه دوشمېشره او نور دلته شهیدان شول او ځايي مبلغینو نه یوازې دا چې د هغې وخت په افغانستان کې د اسلام سپېڅلی دین خورکړ، بلکې د اسلام نور او رڼایې د تور هندوستان لتو ته هم ورسوله.
په نهمه ، لسمه او یوولسمه هجري پېړۍ کې چې مغولو پر افغانستان ، هند او سیمه واکمني کوله، د کابل زاړه اثار یې ترمیم او نوې ودانۍ یې پکې وکړې؛ خصوصاً د هندي مغولومخکښ [[ظهرالدین بابر]] په کابل ښار کې ښې ودانۍ وکړې؛ بیا کله چې د دولسمې هجري پېړۍ په پای کې [[تېمورشاه دراني]] د افغانستان پایتخت  له [[کندهار]] نه کابل ته راولېږداوه، دلته یې ښار ته نوې نقشه جوړه کړه، د کابل د غرونو دېوالونه او بالاحصار یو ځل بیا ترمیم شول او په کابل کې د نویو کوڅو د جوړولو پلان پلی شو.
دا کوڅې وروـــ ورو  ورپسې زیاتې شوې، چې ځینې قومونو او خېلونو په نامه شوې او ځینې نورې یې د کسبګرو او کاریګرو په نامه شوې او ځینې یې بیا دوخت د مشهورو کسانو او تاریخي کسانو سره وتړل شوې او ځانګړي نومونه پرې کېښودل شول. همداشان په کابل کې ګڼ باغونه وو، چې د خاندانو په نامه یې یادېدل او یايي تاریخي نومونه درلودل.
په [[زوړ کابل|زاړه کابل]] کې د [[علم ګنج باغ]]، د [[مستوفي باغ]]، د [[سلطانجان باغ]]، [[چهارباغ]]، د [[علیمردانخان باغ]]  او نور باغونه موجود وو.
همدا راز یوه تېلي کوڅه وه چې له [[شړشم|شړشمو]]، [[زغره|زغرو]] او نورو څخه به [[غوړي|تېل]] پکې اېستل کېدل او ګڼې ګاڼۍ پکې وې. دا کوڅه د اوسني میوند واټ په لومړۍ برخه کې وه، د کلالۍ کوڅه  په زاړه ښار کې وه او بیا په دهمزنګ کې دې کار وده وکړه. د تنور جوړولو کوڅه د زاړه ښار یوه بله کوڅه وه؛ اهنګران له بالاحصار سره جوخته یوه کوڅه وه، چې وسلې پکې جوړېدلې؛ د مسګرانو په کوڅه کې مسي لوښي جوړېدل؛ د سراجۍ په بازارکې چرمي څېزونه  او پایزارونه جوړېدل؛ په سنګتراشۍ کې تېږي توږل کېدلې، د شانه سازۍ په کوڅه کې ږمنځې جوړېدلې؛ د چړو جوړولو، صندوق جوړولو، بنګړیو جوړولو، د پوستین ګنډلو، ښیښې جوړولو او نورو مصنوعاتو بېلابېلې کوڅې وې او په دې توګه کابل ترډېره حده خود کفا او په خپلو پښو ولاړ وو او د خلکو د اړتیا وړ شیان همدلته جوړېدل.
د کابل ښار ځینې نورې کوڅې وخت پر وخت د اشخاصو او قومونو په نامه جوړې شوې، لکه د [[ریکاخانې کوڅه]]، چې د [[ریکا قام|ریکا]] د قوم لپاره [[نادرافشار|نادر افشار]] جوړه کړې وه؛ یا د [[اندرابیوکوڅه]] چې له [[اندراب]] څخه راغلو کسانو ته جوړه شوې وه؛ د باغ [[علیمردان کوڅه]] چې [[شاه جهان]] پر وخت علیمردانخان جوړه کړې وه؛ د [[اڅکزو کوڅه]] چې د تېمورشاه پروخت جوړه شوې وه؛ همداسې د [[قاضي فیض الله کوڅه]]؛ د [[دېوانبېګي کوڅه]]؛ د [[هندوانوکوڅه]]؛ د [[عليرضاخان کوڅه]] او نورې کوڅې.
په دې ترتیب کابل ښار په خپل زاړه تشکیل کې ګڼې کوڅې، تاریخي ځایونه او باغونه درلودل، چې وخت پر وخت د ښار په تعمیراتي بدلونونو کې له منځه لاړل او خصوصاً [[چارچته]] او [[کوټوالۍ ګنبځه]]؛ د [[میوند واټ]] او [[نادر پښتون واټ]] او [[پښتونستان واټ]] په جوړېدو له منځه ولاړې او اوس هم ځینو کوڅو او تاریخي ودانیو نښې شته، باید وساتلې شي او د [[تاریخي ابداتو]] د ادارې له خوا ترمیم  او تاریخي حیثیت یې خوندي شي .











== سرچینې ==
<references/>‎

* د حبیب الله رفيع په قلم (http://zhman.net/?p=34725)
[[وېشنيزه:د افغانستان ښارونه]]
[[وېشنيزه:کابل]]
[[وېشنيزه:د آسیا د هېوادونو پلازمېنې]]
[[وېشنيزه:د نړۍ د هېوادونو پلازمېنې]]
