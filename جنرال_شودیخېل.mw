'''جرنیل (جنرال) شودیخېل داوړ''' د ستر مشر [[ایپي فقیر]] د لښکر یو تګړه او نامتو سپه سلار وو. شهید ‍شودی خیل د [[شمالي وزیرستان]] اوسیدونکی او د [[داوړو قبیله|قبیلې]] همزوڼی شاخ سره یی تعلق درلود. د پلار نوم یی حیات خیل وو او د پلار وفات وروسته هغه د خپل کلی مشر وټاکل شو. په کال ۱۹۲۹ کی په افغانستان کی د بچه سقاو په خلاف په جګړی کی یی د بادشاه نادرشاه حمایت کړی وو. کله چی نادرشاه د هغه شجاعت ولید نو هغه ته یی د جرنیل رتبه ورکړه. 
د فقیرایپی د [[جهاد]] په دوران کی هغه د داوړو ځوانان راټول کړل او د مشر فقیرایپی لښکر سره یی یوځای کړل او د ګوریلاوی جنګونو کی یی ډیر بریاوی تر لاسه کړی. فقیرایپی د هغه د زړه ورتوب او شجاعت سخه ډیر خوښ شو. د کال ۱۹۴۰ د انګریزانو خفیه رپورټ کی درج شوی وه چی شودی خیل د کلکی ارادی سړی وه هغه فقیرایپی ته هوډ ورکړی وو چی هغه به ورسره د انګریزانو د خاتمی پوری ورسره ملګری وی د هغه غازیانو به د انګریزانو لاری نیولی او د هغوی تګ را تګ کی کموالی راوستلی وه.
کله چی انګریزان خبر شول چی شودی خیل په خپل کلی کی دی نو پیرنګی سکاوټس د خټی کلی معاصره کړ خو د هغه غازیانو د سکاوټس په سخته مقابله وکړه او سکاوټس یی په شا کړل. بیا سکاوټس جنګی طیاری را وغوښتلی او ټول کلی یی بمبار کړ پدی وخت کی بدبختا یو بم په ونه ولګید او د بم یوه پرزه د شودی خیل په سر ولګیده او ځای پر ځای یی شهید کړ.

[[category:قبیلې]]
[[category:جنرالان]]
[[category:پښتانه جنرالان]]
[[category:وزیرستاني مجاهدین]]
[[category:قبیلې]]
