{{افغانستان-ولايتونه-مالوماتبکس
|دولايت-نوم = ننگرهار
|نخشه = Afghanistan-Nangarhar.png
|پلازمېنه = [[جلالکوټ|جلالکوټ]] (جلال اباد)
|latd = 34.4261
|longd =  70.4479
|د سرشمېرنې کال = 2002
|د وگړو شمېر = 2,000,000 [http://www.statoids.com/uaf.html]
|مساحت = 7,727
|گڼه گونه= 
|ژبې= [[پښتو]]
}} 	 	
'''ننگرهار''' د افغانستان له ختيځو سرحدي ولايتونو څخه دى چې په ختیځ کې د پاكستان له پښتونخوا ايالت،  سره گډه پوله لري. ددې ولايت منځى د جلالكوټ ښار دى. د اټکل له مخې دا ولايت له كابل څخه وروسته د هېواد گڼمېشتی ولايت گڼل كېږي، چې د وگړو شمېر يې له څه د باندې ۳۰۰۰۰۰۰ تنو هم پورته دی.


== آرپوهه ==
په تاريخي لحاظ دغه ولايت  په بېلا بېلو نومونو (نگار، نگارا ، نگاراهار، نگر....) ياد شوی . له دغه ولايت څخه پر  ١٣٤٥  کي لومړی  لغمان  او بيا پر ١٣٤٨ ترې کونړ بېل  او ځانگړي ولايتونه  وگڼل شول. ددغه ولايت تاريخي سابقه يې د پخوانيو آريايانو له مدنيت سره اړيكه لري.د بوديزم دين په دې سيمه كې ډېره پرمختيا كړېده. د چينايي گرځند هېوان تسنگ له قوله، نگارهارا Nagarahara د كلمې يادونه د اوستا په كتاب كې شوېده چې مطلب يې همدغه د ننگرهارسيمه ده. د لرغون پېژندونكو له كيدنو څرگندېږي چې له پينځلس زرو څخه زياتې وړې او منځني كچ مجسمې په مختلفو حالاتو كې له ننگرهار، په ځانگړي توگه له هډې څخه په لاس راغلي دي چې ډېره برخه يې د پاريس موزيم ته وړل شوي دي.دامجسمې د مميلادي دوېمې او شپږمې پېړۍ پورې اړه لري. يو بل گرځند فاهبين دا آثار د دوهمې ميلادي پېړۍ دمخه بولي.

== د بوديزم اهم ټاټوبې ==
ننگرهار دبوديزم اصلي او مهم ټاټوبې تشكيلوي. كه چېرې له لعلپورې، باسول نه تر بهسودو او درونټې پورې سيمه په دقت سره وكتل شي د غرو په لمنو كې د  كابل د سين په غاړه په زرگونو واړه او غټ غارونه او د بوديزم عبادت ځايونه ليدل كېږي چې په هريو كې يې مذهبي مراسم ترسره كول او له دې عبادت ځايونو څخه په زرگونو مجسمې او اثار په لاس راغلي چې ټول د قاچاق په ډول له ملكه بهر وړل شوي.

په ننگرهار كې يوه لويه عباده خانه چې هلته د بوديزم ښوونه كېده هډې ته نژدې پرده ده. د بوديزم د علماؤ او ډول، ډول ژوو انځورونه يې د عبادتخانو په دېوالونو انځورول او د مرمر له غټو كاڼو څخه به يې په ډېر مهارت مجسمې جوړولې او انځورولې.
هډه د جلالکوټ د سوېل ختيځ لور ته د يو ستر ښار نوم ؤ چې د هند او باميانو ترمنځ يې موقعيت درلود. درې كاله مخكې هم د وچ  ډنډ ترڅنگ د بوديزم د يوې مذهبي راهبې قبر د يو گنبذې لاندې موجود ؤ، چې د سړك پراخولو له امله ونړوله شوه.

د جلالکوټ سوېل لوري ته اته کيلو ميټره لري هډه پرته ده چي پکي  د بودايي دوري  ډير ښه په زړه پوري  اثار خوندي وو. له ډير و لري لري ملکونو  څخه به خلک  د دي ليدو ته راتلل ، دي سيمي ته د اسلام تر رارسيدو پخوا ننگرهار د بودايي معدنيت  مهم مرکز او د  ساکياموني سرهر تاگونم بودا  د کوپړۍ يو هډوکي دلته ښخ وو، ځکه هډه بلل کيدله

== د ولايت پلازمېنه ==
د ننگرهار ولايت مركز د جلالکوټ (جلال اباد) ښار دى. جلالکوټ پر (٩٨٩-٩٩٠ه ق کلونو کي  او شمالي هندوستان  د پاچا  جلال الدين اکبر مغل (٩٦٣-١٠١٤ه ق ) په حکم د کابل صوبي ( ولايت ) ديوان ( مستوفي ) خواجه شمس الدين خواني( ١٠٠٨ ه ق ) جوړ کړي دی. دا ښار په ۱۸۸۰ زېږيز كال کې د سېلاب په اغيز وران شو او د نوي ښاري پلان له مخې بيا ورغول شو. 

جلالکوټ پنځه ناحيې لري  ننگرهار پخوا هغه سيمه وه چي له سروبي څخه  د خيبر تر تورخمه غځيدلي وه  او د جنوب لخوا  سپين غر پري راگرځيدلي  په تاريخي لخاظ ننگرهار  د پښتو ژبي پلار  خوشال خان خټک ( ١٠٢٢-١١٠٠ه ق کي هم داسي ياد کړي:
<center>
<Poem>
اپريدي مومند شينواري  گوره څه کا
د مغلو لښکر پروت په ننگرهار دي
</poem>
</center>
سراج العمارت او د امير شهيد بڼ چې هلته د امير حبيب الله خان او امان الله خان مقبرې هم شته چې د ليدلو ځايونه دي او په خوگياڼيو كې د  نملې (مملې) بڼ يو تاريخي حثيت لري. جلالکوټ د افغانستان  د پاچا اعلحضرت  سراج الملت  و الدين  امير حبيب الله ( ١٣١٩-١٣٣٧ ه ق) ژمنی پايتخت و ،  په جلا ل اباد کي  د سراج العمارت باغ  ،کوکب  او باغ شاهي  په نومونو باغونه لري ، نوموړي امير  او زوی يې امان  الله شاه غازي  په باغ امير شهيد کي ښخ دي  .

== وټه ==

== جغرافيه او اداري جوړښت ==
ننگرهار په ختيځو  ولاياتو كې يو مهم ولايت دى. دا ولايت ۷۶۱۶ كيلو متر مربع مساحت لري. دا ولايت نژدې شپږ سو ه متره د بحر د سطحي څخه په جگوالي پروت دی. جلالكوټ ښار  په ختيځ طول البلد ٧٠ درجي   ٢٧ دقيقي ٥٤ ثانيي  او شمالي عرض البلد ٣٤ درجي ٢٦ دقيقي  او ٢٠ ثانيو کي واقع دي.

دا ولايت د اداري وېش له مخې په لاندې  ولسواليو وېشل شوېدى.

**[[جلالکوټ]] (د ولايت مركز)
**[[سره رود]]
**[[بهسود]]
**[[کوز کونړ]]
**[[كامه]]
**[[حصارك]]
**[[شېرزاد]]
**[[بټي کوټ]]
**[[خوگياڼي]]
**[[چپرهار]]
**[[پچير او اگام]]
**[[هسكه مېنه]]
**[[رودات]]
**[[کوټ]]
**[[اچين]]
**[[نازيان]]
**[[دوربابا]]
**[[غني خېل]]
**[[مومند دره]]
**[[گوشته]]
**[[دره نور]]
**[[لال پوره]]
**[[سپين غر]]

== اقليم او هوا ==
ننگرهار د هغه د پېداوار له مخې د مديترانه يي اقليم لرونكې او د استوا د كرښې لاندې گڼل شوېدى. ځكه چې د مالټې، نارنج، خرما، شولو او گنيو پېداوار هلته ډېر دي. وچ او تود اوړې او معتدل باراني ژمې لري چې دا وضعه يې په هوارو ځمكو كې صدق كوي. مگر د سپين غره سيمې او د كنړ درې چې صنوبري او ستنې لرونكو پاڼو لكه لمنځه او څېړۍ په ځنگلونو پوښل شوي، ډېرې موسمي بارانونه لري، لېكن د بهسود او كامې په برخه كې ټيټ غرونه د تېرو پاڼو لرونكو ونو ځنگلونه لري.
اورښت پكې زياتره په ژمي او د پسرلي په پېل كې اوري، د اورښت كلنۍ اندازه يې د ۱۲۵۰-۴۰۰ ملي مترو په منځ كې تغېر  مومي او د تودوخې منځنۍ درجه  ۲۱ او لوړه يې د اسد په مياشت كې ۴۸ درجو ته پورته كېږي. 

==جغرافیاوي او اداي جوړښتونه==

د ننګرهار ولایت د افغانستان له کلیدي سیاسي، اقتصادي، علمي او سوق الجیشي ولایتونو څخه ګڼل کېږي، چې اصلي لامل یې د پلازمېنې کابل او ګاونډي هېواد پاکستان ترمنځ واقع کېدل دي. دا ولایت د سمندر له کچې ۶۰۰ متره لوړ پروت دی، چې په شمال کې یې کونړ او لغمان، لودیځ ته کابل او لوګر ولایتونه او ختیځ او سویل ته یې د پاکستان خیبر پښتونخوا ایالت پروت دی. ژمې یې وچ او سوړ مګر اوړی یې ډېر تود دی. د خوګیاڼو، شېرزاد، پچیر اګام، دور بابا، سپین غر او دری نور ولسوالیو باندې واوره ورېږي، پاتې نورې ولسوالۍ یې په ژمي کې یو څه لندبل او باران لري. 

د ننګرهار ولایت له پورته ځانګړتیاوو سره سره د تورې بوړې نامتو غرییزو کمپلېکسونو له وجې هغه وخت په نړیواله کچه وپېژندل شو چې د ۲۰۰۱ز کال په وروستیو کې د القاعده او امریکې په مشرۍ د اتحادي ځواکونو سره د سختې جګړې مرکز وګرځېد. د تورې بوړې غزییزه سیمه باندې د لومړي ځل لپاره بي دوه پنځوس الوتکو ناتاره بمباري وکړه، مګر له ډېرې شدیدې بمبارۍ سره سره بیا هم د القاعده ځواک وسله کېښودلو ته غاړه کېنه ښوده او جګړې ته یې دوام ورکړ چې په همدې جګړییزو شېبو کې د القاعده مشر اسامه بن لادن هم له سیمې پښې سپکې او د جګړې له ډګره ژوندی ووت. 
د لومړي ځل لپاره د ۲۰۰۶ زېږیز کال د مارچ په مياشت کې په ننگرهار ولايت کې [[H5N1]] وموندل شول.

== نښلوونكي لوى لارې ==
د كابل تورخم لوى سړك له ننگرهار څخه تېرېږي. د كابل تورخم د سړك په دې تېر نېږدې كې پوره  كرېړ شوې چې د نقليه وسيلو لپاره د گټې وړ وگرځېد.
د جلالکوټ- اسمار د سړك كرېړ اچولو چارې لا پرمخ روانې دي چې په نږدې راتلونكي كې به بشپړ شي.


== انځوریز البوم ==
<gallery>
File:Torkham gate, Afghan, Pakistan border.jpg
File:Torkham border crossing.jpg
File:Irrigated farm fields - Afghanistan - 11-02-2008.jpg
File:Jalalabad in Nangarhar Province.jpg
File:Lake in Nangarhar province of Afghanistan.jpg
File:Kabul during the First Anglo-Afghan War 1839-42.jpg
</gallery>

== سياست ==
د ننگرهار ولايت اوسنی والي [[گل اغا شېرزی]] دی.

== بهرنۍ تړنې ==
[http://nangarhar.afghanistan.af/ps http://nangarhar.afghanistan.af/ps/ د ننګرهار ولایت مقام، د رسنیو دفتر]
*[http://nu.edu.af/ http://nu.edu.af/ د ننګرهار اسلامي پوهنتون ویب]
*[http://jalalabad-m.gov.af/ps/page/5692 http://jalalabad-m.gov.af/ps/page/5692/ د جلا اباد ښاروالۍ ریاست ویب سایټ کې د ښار نقشه]
*[http://www.aims.org.af/maps/provincial/nangarhar.pdf د ننگرهار ولايت نخشه] (PDF)

{{د ننگرهار ولسوالۍ}}
{{د افغانستان ولايتونه}}

[[وېشنيزه:د افغانستان ولايتونه]]
[[وېشنيزه:افغانستان]]
