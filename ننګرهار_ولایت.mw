{{افغانستان-ولايتونه-مالوماتبکس
|دولايت-نوم = ننگرهار
|نخشه = Afghanistan-Nangarhar.png
|پلازمېنه = [[جلالکوټ|جلالکوټ]] (جلال اباد)
|latd = 34.4261
|longd =  70.4479
|د سرشمېرنې کال = 2002
|د وگړو شمېر = 2,000,000 [http://www.statoids.com/uaf.html]
|مساحت = 7,727
|گڼه گونه= 
|ژبې= [[پښتو]]
}} 	 	
'''ننگرهار''' د افغانستان له ختيځو سرحدي ولايتونو څخه دى چې په ختیځ کې د پاکستان له پښتونخوا ايالت،  سره گډه پوله لري. ددې ولايت منځى د جلالکوټ ښار دى. د اټکل له مخې دا ولايت له کابل څخه وروسته د هېواد گڼمېشتی ولايت گڼل کېږي، چې د وگړو شمېر يې له څه د باندې ۳۰۰۰۰۰۰ تنو هم پورته دی.


== آرپوهه ==
په تاريخي لحاظ دغه ولايت  په بېلا بېلو نومونو (نگار، نگارا ، نگاراهار، نگر....) ياد شوی . له دغه ولايت څخه پر  ١٣٤٥  کي لومړی  لغمان  او بيا پر ١٣٤٨ ترې کونړ بېل  او ځانگړي ولايتونه  وگڼل شول. ددغه ولايت تاريخي سابقه يې د پخوانيو آريايانو له مدنيت سره اړيکه لري.د بوديزم دين په دې سيمه کې ډېره پرمختيا کړېده. د چينايي گرځند هېوان تسنگ له قوله، نگارهارا Nagarahara د کلمې يادونه د اوستا په کتاب کې شوېده چې مطلب يې همدغه د ننگرهارسيمه ده. د لرغون پېژندونکو له کيدنو څرگندېږي چې له پينځلس زرو څخه زياتې وړې او منځني کچ مجسمې په مختلفو حالاتو کې له ننگرهار، په ځانگړي توگه له هډې څخه په لاس راغلي دي چې ډېره برخه يې د پاريس موزيم ته وړل شوي دي.دامجسمې د مميلادي دوېمې او شپږمې پېړۍ پورې اړه لري. يو بل گرځند فاهبين دا آثار د دوهمې ميلادي پېړۍ دمخه بولي.

== د بوديزم اهم ټاټوبې ==
ننگرهار دبوديزم اصلي او مهم ټاټوبې تشکيلوي. که چېرې له لعلپورې، باسول نه تر بهسودو او درونټې پورې سيمه په دقت سره وکتل شي د غرو په لمنو کې د  کابل د سين په غاړه په زرگونو واړه او غټ غارونه او د بوديزم عبادت ځايونه ليدل کېږي چې په هريو کې يې مذهبي مراسم ترسره کول او له دې عبادت ځايونو څخه په زرگونو مجسمې او اثار په لاس راغلي چې ټول د قاچاق په ډول له ملکه بهر وړل شوي.

په ننگرهار کې يوه لويه عباده خانه چې هلته د بوديزم ښوونه کېده هډې ته نژدې پرده ده. د بوديزم د علماؤ او ډول، ډول ژوو انځورونه يې د عبادتخانو په دېوالونو انځورول او د مرمر له غټو کاڼو څخه به يې په ډېر مهارت مجسمې جوړولې او انځورولې.
هډه د جلالکوټ د سوېل ختيځ لور ته د يو ستر ښار نوم ؤ چې د هند او باميانو ترمنځ يې موقعيت درلود. درې کاله مخکې هم د وچ  ډنډ ترڅنگ د بوديزم د يوې مذهبي راهبې قبر د يو گنبذې لاندې موجود ؤ، چې د سړک پراخولو له امله ونړوله شوه.

د جلالکوټ سوېل لوري ته اته کيلو ميټره لري هډه پرته ده چي پکي  د بودايي دوري  ډير ښه په زړه پوري  اثار خوندي وو. له ډير و لري لري ملکونو  څخه به خلک  د دي ليدو ته راتلل ، دي سيمي ته د اسلام تر رارسيدو پخوا ننگرهار د بودايي معدنيت  مهم مرکز او د  ساکياموني سرهر تاگونم بودا  د کوپړۍ يو هډوکي دلته ښخ وو، ځکه هډه بلل کيدله

== د ولايت پلازمېنه ==
د ننگرهار ولايت مرکز د جلالکوټ (جلال اباد) ښار دى. جلالکوټ پر (٩٨٩-٩٩٠ه ق کلونو کي  او شمالي هندوستان  د پاچا  جلال الدين اکبر مغل (٩٦٣-١٠١٤ه ق ) په حکم د کابل صوبي ( ولايت ) ديوان ( مستوفي ) خواجه شمس الدين خواني( ١٠٠٨ ه ق ) جوړ کړي دی. دا ښار په ۱۸۸۰ زېږيز کال کې د سېلاب په اغيز وران شو او د نوي ښاري پلان له مخې بيا ورغول شو. 

جلالکوټ پنځه ناحيې لري  ننگرهار پخوا هغه سيمه وه چي له سروبي څخه  د خيبر تر تورخمه غځيدلي وه  او د جنوب لخوا  سپين غر پري راگرځيدلي  په تاريخي لخاظ ننگرهار  د پښتو ژبي پلار  خوشال خان خټک ( ١٠٢٢-١١٠٠ه ق کي هم داسي ياد کړي:
<center>
<Poem>
اپريدي مومند شينواري  گوره څه کا
د مغلو لښکر پروت په ننگرهار دي
</poem>
</center>
سراج العمارت او د امير شهيد بڼ چې هلته د امير حبيب الله خان او امان الله خان مقبرې هم شته چې د ليدلو ځايونه دي او په خوگياڼيو کې د  نملې (مملې) بڼ يو تاريخي حثيت لري. جلالکوټ د افغانستان  د پاچا اعلحضرت  سراج الملت  و الدين  امير حبيب الله ( ١٣١٩-١٣٣٧ ه ق) ژمنی پايتخت و ،  په جلا ل اباد کي  د سراج العمارت باغ  ،کوکب  او باغ شاهي  په نومونو باغونه لري ، نوموړي امير  او زوی يې امان  الله شاه غازي  په باغ امير شهيد کي ښخ دي  .

==د ښوونې او روزنې وضعيت ==
په ننګرهار ولايت کي ښووني اوروزني ته دوګړو لاس رسى دپخوا په پرتله ښه شوى دى  ننګرهارولايت  ( ٨٨٣ ) ښوونيز اوروزنيز مرکزونه لري چي ( ٧٦٩ ) يي دعموميزده کړو ښوونځي ( ٢٧٧ ) بابه ليسي ، (٢٥ ) بابه دارالحفاظه او (٢ ) بابه دارالعلومونه شتون لري دغه راز ( ١٧ ) بابه د ښوونکو د روزني ښوونځي ( ١٦ ) بابه د تخنيکي او مسکي زده کړو ښوونځي ، (١ ) باب د ليک او لوست د زده کړي ښوونځى ، ( ٢) بابه تخنيکي د کوچنياو ټولنيز ښوونځي ، (١) باب د شپي ليسي ښوونځى ( ٦٩٤ ) بابه کليوالئ مرکزونه ، ( ١١٩ ) بابه دچټکو زده کړو ښوونځي ، ( ١٢ ) بابه ګرځنده ښوونځي او ( ٢٩٩ ) بابه دليک او لوست د زده کړو دولتي او غير دولتي کورسونه په ننګرهار ولايت کي په فعاليت بوخت دي چي په ټول ټال (٧٢١٣٢١ ) تنه زده کوونکي زده کړه کوي . 
د ننګرهار په کرکز کليو او بانډو او لري پرتو سيمو کي داويدونکو دژوند او زده کړي کچه سره توپير لري چي ( ٦٠ ) سلنه وګړي يي په مرکزي او ښاري سيمو کي او ( ٤٠ ) سلنه وګړي يي په کليوالي سيمو کي دزده کړي له نعمت څخه برخه مند دي ، دغه راز دا ولايت يو دولتي پوهنتون لري چي دطب ، انجنييري ، اقتصاد ، حقوق ، کمپيوتر ساينس ، کرني ، وترنري ، ساينس ، ژبه او ادبيات ، شرعيات او دښووني اوروزني پوهنځي پکي فعال دي او يو شمير نور غير دولتي يا خصوصي پوهنتونونه لکه خراسان ، اريانا ، الفالاح ، سپين غر ، روښان هم په فعاليت بوخت دي .         دننګرهار ولايت اقتصادي پرمختيايي پلان


==د دولتي ليسو داستادانو ( نارينه ،ښځينه ) تعداد په ( 1390 ) کال کي :==

ټول ټال 	% ښځينه 	ښځينه 	نارينه 	ننګرهار
٩٢٣٢	% ١١	٩٧٢	٨٢٦٠	٢٠٠٩ - ٢٠١٠
١١٠٠٥	% ١٢	١٢٨٨	٩٧١٧	٢٠١٠ - ٢٠١١
١١٦٠١	%١٢ 	١٤٠٠	١٢٢٠١	٢٠١١ – ٢٠١٢ 
دننګرهاردمعارف رياست 

دانجونوفيصدي 	ټول ټال 	هلکان 	انجوني	ننګرهار

% ٣٧	٤٩٨٨٠٩	٣١٣١٧٩	١٨٥٦٣٠	٢٠٠٩ - ٢٠١٠
% ٣٩	٥٧٢٧٩٠	٣٥١٦٧٠	٢٢١١٠١	٢٠١٠ - ٢٠١١
% ٤٠ 	٦٤٥٣٩٤	٣٨٧٦٨٨	٢٥٧٧١١	٢٠١١ – ٢٠١٢ 

== وټه ==

===ولسوالۍ===
د ننگرهار ولایت په لاندې ۲۲ ولسوالیو وېشل شوی:

{| class="wikitable sortable"
|+ د ننگرهار ولسوالۍ
|-
!ولسوالۍ
!مرکز
!وگړي<ref>{{cite web|url=http://www.mrrd.gov.af/nabdp/Provincial%20Profiles/Nangarhar%20PDP%20Provincial%20profile.pdf |title=MRRD Provincial profile for Nangarhar Province |publisher=Mrrd.gov.af |date=2013-02-28 |accessdate=2013-03-13}}</ref>
!مساحت<ref>{{cite web|author=Andrew Ross|url=http://www.fao.org/afghanistan/ |title=Afghanistan Geographic & Thematic Layers |publisher=Fao.org |date= |accessdate=2013-03-13}}</ref>
!یادونې
|-
|[[هسکه مېنه ولسوالۍ|هسکه مېنه]] ||  || 33,294 ||  || 100% پښتانه,
|-
|[[اچين ولسوالۍ|اچین]] ||  || 95,468 ||  ||100% پښتانه
|-
|[[بهسود ولسوالۍ|بهسود]] ||  || 118,934 ||  ||  80% پښتانه, 20% عربان
|-
|[[چپرهار ولسوالۍ|چپرهار]] ||  || 57,339 ||  ||پښتانه 
|-
|[[دره نور ولسوالۍ|دره نور]] ||  || 98,202 ||  ||30% پښتانه, 70% پشه یي
|-
|[[بټي کوټ ولسوالۍ|بټي کوټ]] ||  || 31,308 ||  || پښتانه
|-
|[[دور بابا ولسوالۍ|دور بابا]] ||  || 13,479 ||  ||100% پښتانه
|-
|[[گوشته ولسوالۍ|گوشته]] ||  || 31,130 ||  ||100% پښتانه
|-
|[[حصارک ولسوالۍ|حصارک]] ||  || 28,376 ||  || 100% پښتانه
|-
|[[جلالکوټ]] ||  || 205,423 ||  || پښتانه, عربان، پشه یي
|-
|[[کامه ولسوالۍ|کامه]] ||  || 52,527 ||  || 100% پښتانه 
|-
|[[خوگياڼي ولسوالۍ|خوگیاڼی]] ||  || 111,479 ||  || 100% پښتانه
|-
|[[کوټ ولسوالۍ|کوټ]] ||  || 52,154 ||  || په ۲۰۰۵ز کال له [[رودات ولسوالۍ]] رابېله شوه
|-
|[[ښېوه ولسوالۍ|ښېوه]] ||  || 42,823 ||  || 80% پښتانه, 15% پشه یي
|-
|[[لالپوره ولسوالۍ|لالپوره]] ||  || 18,997 ||  ||100% پښتانه
|-
|[[مومند دره ولسوالۍ|مومند دره]] ||  || 42,103 ||  ||100% پښتانه
|-
|[[نازيان ولسوالۍ|نازیان]] ||  || 16,328 ||  ||100% پښتانه
|-
|[[پچير او آگام ولسوالۍ|پچیر او اگام]] ||  || 40,141 ||  ||100% پښتانه
|-
|[[رودات ولسوالۍ|رودات]] ||  || 63,357 ||  || په ۲۰۰۵ز کال دوه برخې شوه.
|-
|[[شېرزاد ولسوالۍ|شېرزاد]] ||  || 63,232 ||  ||100% پښتانه
|-
|[[غنیخېل ولسوالۍ|غني خېل]] ||  || 64,872 ||  ||100% پښتانه
|-
|[[سره رود ولسوالۍ|سره رود]] ||  || 91,548 ||  || 95% پښټانه, 5% فارسيوان
|}

== جغرافیوي جوړښت ==
ننگرهار په ختيځو  ولاياتو کې يو مهم ولايت دى. دا ولايت ۷۶۱۶ کيلو متر مربع مساحت لري. دا ولايت نژدې شپږ سو ه متره د بحر د سطحي څخه په جگوالي پروت دی. جلالکوټ ښار  په ختيځ طول البلد ٧٠ درجي   ٢٧ دقيقي ٥٤ ثانيي  او شمالي عرض البلد ٣٤ درجي ٢٦ دقيقي  او ٢٠ ثانيو کي واقع دي.

== اقليم او هوا ==
ننگرهار د هغه د پېداوار له مخې د مديترانه يي اقليم لرونکې او د استوا د کرښې لاندې گڼل شوېدى. ځکه چې د مالټې، نارنج، خرما، شولو او گنيو پېداوار هلته ډېر دي. وچ او تود اوړې او معتدل باراني ژمې لري چې دا وضعه يې په هوارو ځمکو کې صدق کوي. مگر د سپين غره سيمې او د کنړ درې چې صنوبري او ستنې لرونکو پاڼو لکه لمنځه او څېړۍ په ځنگلونو پوښل شوي، ډېرې موسمي بارانونه لري، لېکن د بهسود او کامې په برخه کې ټيټ غرونه د تېرو پاڼو لرونکو ونو ځنگلونه لري.
اورښت پکې زياتره په ژمي او د پسرلي په پېل کې اوري، د اورښت کلنۍ اندازه يې د ۱۲۵۰-۴۰۰ ملي مترو په منځ کې تغېر  مومي او د تودوخې منځنۍ درجه  ۲۱ او لوړه يې د اسد په مياشت کې ۴۸ درجو ته پورته کېږي. 

==جغرافیاوي او اداي جوړښتونه==

د ننگرهار ولایت د افغانستان له کلیدي سیاسي، اقتصادي، علمي او سوق الجیشي ولایتونو څخه گڼل کېږي، چې اصلي لامل یې د پلازمېنې کابل او گاونډي هېواد پاکستان ترمنځ واقع کېدل دي. دا ولایت د سمندر له کچې ۶۰۰ متره لوړ پروت دی، چې په شمال کې یې کونړ او لغمان، لودیځ ته کابل او لوگر ولایتونه او ختیځ او سویل ته یې د پاکستان خیبر پښتونخوا ایالت پروت دی. ژمې یې وچ او سوړ مگر اوړی یې ډېر تود دی. د خوگیاڼو، شېرزاد، پچیر اگام، دور بابا، سپین غر او دری نور ولسوالیو باندې واوره ورېږي، پاتې نورې ولسوالۍ یې په ژمي کې یو څه لندبل او باران لري. 

د ننگرهار ولایت له پورته ځانگړتیاوو سره سره د تورې بوړې نامتو غرییزو کمپلېکسونو له وجې هغه وخت په نړیواله کچه وپېژندل شو چې د ۲۰۰۱ز کال په وروستیو کې د القاعده او امریکې په مشرۍ د اتحادي ځواکونو سره د سختې جگړې مرکز وگرځېد. د تورې بوړې غزییزه سیمه باندې د لومړي ځل لپاره بي دوه پنځوس الوتکو ناتاره بمباري وکړه، مگر له ډېرې شدیدې بمبارۍ سره سره بیا هم د القاعده ځواک وسله کېښودلو ته غاړه کېنه ښوده او جگړې ته یې دوام ورکړ چې په همدې جگړییزو شېبو کې د القاعده مشر اسامه بن لادن هم له سیمې پښې سپکې او د جگړې له ډگره ژوندی ووت. 
د لومړي ځل لپاره د ۲۰۰۶ زېږیز کال د مارچ په مياشت کې په ننگرهار ولايت کې [[H5N1]] وموندل شول.

== نښلوونکي لوى لارې ==
د کابل تورخم لوى سړک له ننگرهار څخه تېرېږي. د کابل تورخم د سړک په دې تېر نېږدې کې پوره  کرېړ شوې چې د نقليه وسيلو لپاره د گټې وړ وگرځېد.
د جلالکوټ- اسمار د سړک کرېړ اچولو چارې لا پرمخ روانې دي چې په نږدې راتلونکي کې به بشپړ شي.


== انځوریز البوم ==
<gallery>
File:Torkham gate, Afghan, Pakistan border.jpg
File:Torkham border crossing.jpg
File:Irrigated farm fields - Afghanistan - 11-02-2008.jpg
File:Jalalabad in Nangarhar Province.jpg
File:Lake in Nangarhar province of Afghanistan.jpg
File:Kabul during the First Anglo-Afghan War 1839-42.jpg
</gallery>

==سرچینې==
{{لړسرچينې}}
* [https://ar.wikipedia.org/wiki/%D9%88%D9%84%D8%A7%D9%8A%D8%A9_%D9%86%D9%86%D9%83%D8%B1%D9%87%D8%A7%D8%B1 عربي ویکي پيډیا]

== بهرنۍ تړنې ==
* [http://nangarhar.afghanistan.af/ps http://nangarhar.afghanistan.af/ps/ د ننگرهار ولایت مقام، د رسنیو دفتر]
*[http://nu.edu.af/ http://nu.edu.af/ د ننگرهار اسلامي پوهنتون ویب]
*[http://jalalabad-m.gov.af/ps/page/5692 http://jalalabad-m.gov.af/ps/page/5692/ د جلا اباد ښاروالۍ ریاست ویب سایټ کې د ښار نقشه]
*[http://www.aims.org.af/maps/provincial/nangarhar.pdf د ننگرهار ولايت نخشه] (PDF)

{{د ننگرهار ولسوالۍ}}
{{د افغانستان ولايتونه}}

[[وېشنيزه:د افغانستان ولايتونه]]
[[وېشنيزه:افغانستان]]
