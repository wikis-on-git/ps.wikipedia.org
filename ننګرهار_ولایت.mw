ننګرهار

 

ننګرهار د افغانستان  ختيځ ته پروت ولايت دی ، په تاريخي لحاظ دغه ولايت  په بېلا بېلو نومونو (نګار، نګارا ، نګاراهار، نګر....) ياد شوی . 

له دغه ولايت څخه پر  ١٣٤٥  کي لومړی  لغمان  او بيا پر ١٣٤٨ ترې کونړ بېل  او ځانګړي ولايتونه  وګڼل شول .

دغه ولايت اوس  ٢٢ ولسوالۍ (  حصارک  ، غلجايي، شيرزاد، خوګياڼي ، پچير، اګام ، چبليار،سره رود،هسکه مينه ، بهسود،  رودات، اچين ، سپين غره ، نازيان ، غني خيل، کوټ ، بڼي کوټ ،  مومند دره ، لال پوره ، ګوشته ، کامه ،خيوه .، دره نور، دوربابا  لري 

د دغه ولايت  زړه يا مرکز جلال اباد دی  ، جلال اباد پنځه ناحيې لري  ننګرهار پخوا هغه سيمه وه چي له سروبي څخه  د خيبر تر تورخمه غځيدلي وه  او د جنوب لخوا  سپين غر پري راګرځيدلي  په تاريخي لخاظ ننګرهار  د پښتو ژبي پلار  خوشال خان خټک ( ١٠٢٢-١١٠٠ه ق کي هم داسي ياد کړي 

اپريدي مومند شينواري  ګوره څه کا

د مغلو لښکر پروت په ننګرهار دي

د ننګرهار جلال اباد پر (٩٨٩-٩٩٠ه ق کلونو کي  او شمالي هندوستان  د پاچا  جلال الدين اکبر مغل (٩٦٣-١٠١٤ه ق ) په حکم د کابل صوبي ( ولايت ) ديوان ( مستوفي ) خواجه شمس الدين خواني( ١٠٠٨ ه ق ) جوړ کړي دی ، جلا ل اباد ښار  په شرقي طول البلد ٧٠ درجي   ٢٧ دقيقي ٥٤ سانيي  او شمالي عرض البلد ٣٤ درجي ٢٦ دقيقي  او ٢٠ سانيو کي واقع دي .

د بحر د سطحي څخه تقريباً  شپږ سو ه متره جګوالی لري .

جلال اباد د افغانستان  د پاچا اعلحضرت  سراج الملت  و الدين  امير حبيب الله ( ١٣١٩-١٣٣٧ ه ق) ژمنی پايتخت و ،  په جلا ل اباد کي  د سراج العمارت باغ  ،کوکب  او باغ شاهي  په نومونو باغونه لري ، نوموړي امير  او زوی يې امان  الله شاه غازي  په باغ امير شهيد کي ښخ دي  .

د جلا ل اباد جنوبي لوري ته اته کيلو متره لري هډه پرته ده چي پکي  د بودايي دوري  ډير ښه په زړه پوري  اثار خوندي وو. له ډير و لري لري ملکونو  څخه به خلک  د دي ليدو ته راتلل ، دي سيمي ته د اسلام تر رارسيدو پخوا ننګرهار د بودايي معدنيت  مهم مرکز او د  ساکياموني سرهر تاګونم بودا  د کوپړۍ يو هډوکي دلته ښخ وو، ځکه هډه بلل کيدله

 

www.Ningarhar.com
