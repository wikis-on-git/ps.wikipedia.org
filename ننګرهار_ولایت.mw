<font face="Tahoma">
د ننګرهار ولايت د افغانستان په ختيځه سيمه كې پروت دى. تاريخي سابقه يې د پخوانيو آريايانو له مدنيت سره اړيكه لري.په تاريخي لحاظ دغه ولايت  په بېلا بېلو نومونو (نګار، نګارا ، نګاراهار، نګر....) ياد شوی . له دغه ولايت څخه پر  ١٣٤٥  کي لومړی  لغمان  او بيا پر ١٣٤٨ ترې کونړ بېل  او ځانګړي ولايتونه  وګڼل شول .


== '''نګارهارا په اوستا''' ==
د بوديزم دين په دې سيمه كې ډېره پرمختيا كړېده. د چينايي ګرځند هېوان تسنګ له قوله، نګارهارا Nagarahara د كلمې يادونه د اوستا په كتاب كې شوېده چې مطلب يې همدغه د ننګرهارسيمه ده. د لرغون پېژندونكو له كيدنو څرګندېږي چې له پينځلس زرو څخه زياتې وړې او منځني كچ مجسمې په مختلفو حالاتو كې له ننګرهار، په ځانګړي توګه له هډې څخه په لاس راغلي دي چې ډېره برخه يې د پاريس موزيم ته وړل شوي دي.دامجسمې د مميلادي دوېمې او شپږمې پېړۍ پورې اړه لري. يو بل ګرځند فاهبين دا آثارد دوهمېقبل ميلاد پېړۍ بولي. 


== '''د بوديزم مهم ټاټوبې''' ==
ننګرهار دبوديزم اصلي او مهم ټاټوبې تشكيلوي. كه چېرې له لعلپورې، باسول نه تر بهسودو او درونټې پورې سيمه په دقت سره وكتل شي د غرو په لمنو كې د  كابل د سين په غاړه په زرګونو واړه او غټ غارونه او د بوديزم عبادت ځايونه ليدل كېږي چې په هريو كې يې مذهبي مراسم ترسره كول او له دې عبادت ځايونو څخه په زرګونو مجسمې او اثار په لاس راغلي چې ټول د قاچاق په ډول له ملكه بهر وړل شوي.

په ننګرهار كې يوه لويه عباده خانه چې هلته د بوديزم ښوونه كېده هډې ته نژدې پرده ده. د بوديزم د علماؤ او ډول، ډول ژوو انځورونه يې د عبادتخانو په دېوالونو انځورول او د مرمر له غټو كاڼو څخه به يې په ډېر مهارت مجسمې جوړولې او انځورولې.
هډه د جلالكوټ د جنوب ختيځ لور ته د يو ستر ښار نوم ؤ چې د هند او باميانو ترمنځ يې موقعيت درلود. درې كاله مخكې هم د وچ  ډنډ ترڅنګ د بوديزم د يوې مذهبي راهبې قبر د يو ګنبذې لاندې موجود ؤ، چې د سړك پراخولو له امله ونړوله شوه.

د جلا ل اباد جنوبي لوري ته اته کيلو متره لري هډه پرته ده چي پکي  د بودايي دوري  ډير ښه په زړه پوري  اثار خوندي وو. له ډير و لري لري ملکونو  څخه به خلک  د دي ليدو ته راتلل ، دي سيمي ته د اسلام تر رارسيدو پخوا ننګرهار د بودايي معدنيت  مهم مرکز او د  ساکياموني سرهر تاګونم بودا  د کوپړۍ يو هډوکي دلته ښخ وو، ځکه هډه بلل کيدله

== '''د ولايت مرکز''' ==
د ننګرهار ولايت مركز د جلالكوټ ښار دى، چې د مغولي واكمن جلال الدين محمد اكبر په امر جوړ او د هغه په نوم ونومول شو. دا ښار په ۱۸۸۰زېږيز كال د سېلاب په اغيز وران شو او د نوي ښاري پلان له مخې بيا ورغول شو.
سراج العمارت او د امير شهيد بڼ چې هلته د امير حبيب الله خان او امان الله خان مقبرې هم شته چې د ليدلو ځايونه دي او په خوګياڼيو كې د  نملې (مملې) بڼ يو تاريخي حثيت لري.

جلال اباد پنځه ناحيې لري  ننګرهار پخوا هغه سيمه وه چي له سروبي څخه  د خيبر تر تورخمه غځيدلي وه  او د جنوب لخوا  سپين غر پري راګرځيدلي  په تاريخي لخاظ ننګرهار  د پښتو ژبي پلار  خوشال خان خټک ( ١٠٢٢-١١٠٠ه ق کي هم داسي ياد کړي 

اپريدي مومند شينواري  ګوره څه کا

د مغلو لښکر پروت په ننګرهار دي

د ننګرهار جلال اباد پر (٩٨٩-٩٩٠ه ق کلونو کي  او شمالي هندوستان  د پاچا  جلال الدين اکبر مغل (٩٦٣-١٠١٤ه ق ) په حکم د کابل صوبي ( ولايت ) ديوان ( مستوفي ) خواجه شمس الدين خواني( ١٠٠٨ ه ق ) جوړ کړي دی ، جلا ل اباد ښار  په شرقي طول البلد ٧٠ درجي   ٢٧ دقيقي ٥٤ سانيي  او شمالي عرض البلد ٣٤ درجي ٢٦ دقيقي  او ٢٠ سانيو کي واقع دي .

د بحر د سطحي څخه تقريباً  شپږ سو ه متره جګوالی لري .

جلال اباد د افغانستان  د پاچا اعلحضرت  سراج الملت  و الدين  امير حبيب الله ( ١٣١٩-١٣٣٧ ه ق) ژمنی پايتخت و ،  په جلا ل اباد کي  د سراج العمارت باغ  ،کوکب  او باغ شاهي  په نومونو باغونه لري ، نوموړي امير  او زوی يې امان  الله شاه غازي  په باغ امير شهيد کي ښخ دي  .

== اداري تشكيلات ==
ننګرهار په ختيځو  ولاياتو كې يو مهم ولايت دى. دا ولايت ۷۶۱۶ كيلو متر مربع مساحت لري او د اداري تقسيم له مخې په لاندې  ولسواليو وېشل شوېدى.
**[[جلالكوټ]] (د ولايت مركز)
**[[سره رود ولسوالي]]
**[[حصارك ولسوالي]]
**[[شېرزاد ولسوالي]]
*[[خوګيانيو ولسوالي]]
**[[چپرهار ولسوالي]]
**[[پچير و اګام ولسوالي]]
**[[هسكې مېنې ولسوالي]]
**[[رودات ولسوالي]]
**[[اچين ولسوالي]]
**[[ نازيان ولسوالي]]
**[[دربابا ولسوالي]]
**[[شينوارو لويه ولسوالي]]
**[[مومندرې ولسوالي]]
**[[ګوشتې ولسوالي]]
**[[بهسودولسوالي]]
**[[كامې ولسوالي]]
**[[دره نور ولسوالي]]
**[[ښېوې ولسوالي]]
**[[اګام ولسوالي]]
**[[ غني خيل ولسوالي]]
**[[لال پوره ولسوال]]
 


== اقليم او آب و هوا ==
ننګرهار د هغه د پېداوار له مخې د مديترانه يي اقليم لرونكې او د استوا د كرښې لاندې ګڼل شوېدى. ځكه چې د مالټې، نارنج، خرما، شولو او ګنيو پېداوار هلته ډېر دي. وچ او تود اوړې او معتدل باراني ژمې لري چې دا وضعه يې په هوارو ځمكو كې صدق كوي. مګر د سپين غره سيمې او د كنړ درې چې صنوبري او ستنې لرونكو پاڼو لكه لمنځه او څېړۍ په ځنګلونو پوښل شوي، ډېرې موسمي بارانونه لري، لېكن د بهسود او كامې په برخه كې ټيټ غرونه د تېرو پاڼو لرونكو ونو ځنګلونه لري.
اورښت پكې زياتره په ژمي او د پسرلي په پېل كې اوري، د اورښت كلنۍ اندازه يې د ۱۲۵۰-۴۰۰ ملي مترو په منځ كې تغېر  مومي او د تودوخې منځنۍ درجه  ۲۱ او لوړه يې د اسد په مياشت كې ۴۸ درجو ته پورته كېږي. 


== نښلوونكي لوى لارې ==
د كابل تورخم لوى سړك له ننګرهار څخه تېرېږي. د كابل تورخم د سړك په دې تېر نېږدې كې پوره  كرېړ شوې چې د نقليه وسيلو لپاره د ګټې وړ وګرځېد.
د جلالكوټ- اسمار د سړك كرېړ اچولو چارې لا پرمخ روانې دي چې په نږدې راتلونكي كې به بشپړ شي.
 

[[Category:افغانستان]]
