[[دوتنه:عبدالله خان اڅکزی.jpg|بټنوک|کيڼ|غازي عبدالله خان اڅکزی]]
'''غازي عبدالله خان اڅکزی''' د حاجي سربلند خان زوی دی چې د [[کوټې]] او [[چمن]] په منځ کې د کوږک د لمنې په یوه اباد کلي کې چې قلعه عبدالله نومیږیزي ، زیږدلی دی . وروسته همدغه کلی دده په نامه یاد شوی دی او پاتې کسان همدااو د سیوري نومي کاریزه کې اوسیږی . د [[احمد شاه دراني|احمد شا بابا]] د غزاګانو په وخت کې له دې ټبر څخه ډیرو نومیالیو ګډون کړی وو. غازي عبدالله خان اڅکزی د افغان اوانګریز په لومړۍ جګړه (۱۸۳۸-۱۸۴۲) کې ډېرې سرښندنی کړې . ده د ملي مبارزینو په هغه غونډه کې ګډون کړی وو چې ډېری تاريخپوهان ېې د کابل بېړنۍ لويه جرګه بولي او د انګریزانو پر خلاف جوړه شوې وه . ملي مبارزینو په خپلو منځو کې په قرآن لوړه وکړه چې انګریزان به له خپلې خاورې شړي . غازی عبدالله خان دا سمه ګڼي چې تر څو سریحه پلمه پیدا نه شي پر انګریزانو به برید نه کوي . دا په اصل کې يو تاکتيکي حرکت وو . هغه وو چې څو ورځې وروسته د غازي عبدالله خان د کور خدمه ورکه شوه او هغه د [[الېکسانډر برنېس|برنس]] په کور کې پیدا شوه . کله چې غازي عبدالله خان خبر شو ، خدمه یې د خپلو سړیو په واسطه په زور سره د [[الېکسانډر برنېس|برنس]] له کوره راوايستله او ملي مبارزین د ملي پاڅون په هڅه کې شول ، د برنس پر کور یې بريد وکړ ، د برنس د کور ساتونکي یې ټول ووژل . کله چې د کابل اوسېدونکي خبر شول ټولو خپل دوکانونه وتړل او د مجاهدینو مرستې ته یې ورودانګل . برنس یې په داسې حال کې چې په حمام کې له دریو ښځو سره وو ، له حمامه راویوست او ټوک ټوک یې کړ ، کور یې ورچور کړ ، د نورو افسرانو کورونه یې هم چور کړل ، دوی یې وژل او ځنو په تېښته عسکري چوڼیو ته ځانونه ورسول.
غازي عبدالله خان اڅکزي او [[امين الله خان لوګری|امین الله خان لوګري]] له لس زره کسيز لښکر سره د [[مکناټن]] په کلا ، [[بلاحصار]]او [[بي بي مهرو]] په سیمه کې پر انګریزانو بريد وکړ خو جنرال سیل يې بريد په شا وتمباوه. ملي مبارزینو د بل لوی برید لپاره چمتووالی وکړ او د ۱۸۴۱ ز کال د [[نومبر]] پر دويمه (چې د روژی (۱۷) نېټه وه) سهار وختي ملي مبارزینو د کابل په خرابات کې د الکساندر برنس په کور یرغل وکړ . په دې یرغل کې د برنس او جانس کورونه وسوځېدل ، د [[شاه شجاع]] او انګریزانو ساتونکي یې په کوڅو کې راکښول. په همدغه وخت کې د ملي مبارزینو لویه کامیابي په برخه شوه . غازي عبدالله خان اڅکزي د بالاحصاراو بي بي مهرو په جګړو کې برخه واخيسته ، په همدغه جګړه کې ټپي شو ، همدغه ټپ له امله په شهادت ورسیداو د [[ريشخور]] په سره کلا کې خاورو ته وسپارل شو . 



[[وېشنيزه:افغانان]]
[[وېشنيزه:پښتانه]]
