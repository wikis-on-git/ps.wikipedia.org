{{د-سندرغاړي-مالوماتبکس
|نوم           = هارون باچا
|شاځمکه = solo_singer
|Img            =
|Img_capt       = 
| Img_size            = 215
|زېږون نوم     = هارون باچا
|زېږېدنه = {{د زېږون نېټه|1972|07|20|mf=y}} <br/> [[صوابۍ]], [[خيبر پښتونخوا]] 
|مړينه = 
|څېل =  [[غزل]], [[کلاسيکه موسيقي|کلاسيک]] 
|دنده = سندرغاړی
|آله = [[تبله]],  [[باجه]]
|د فعاليت کالونه   = 2004– تر اوسه
|Label          = آريانا سټوډيو<br/>نگاه سټوډيو
}}

'''هارون پاچا''' (۲۰ د جولای، ۱۹۷۲ ز. - ) ''(په انگرېزي: Haroon Pacha)'' يو نامتو [[پښتانه|پښتون]] سندرغاړى دی.

هغه د خيبر-پښتونخوا د صوابۍ په پنج پير کلي کې زېږېدلى دى. دی په صوابۍ کې د يوې دوديزې او روڼ اندې کورنۍ غړی دی . څه موده کېږي چې د ځينو سخت دريځو لخوا کال ۲۰۰۳م زېږدي کې کډوالۍ ته اړشو او لومړی امريکا ته کډوال شو بيا په کال ۲۰۰۸م زېږدي کې اروپا ته د چک هېواد ته کډه وکړه او هلته د ازادۍ راډيو سره په کار بوخت دی .

== زده کړې ==
خپلې لومړنۍ زده کړې يې د پنج پير په دولتي ښوونځي کې پيل کړې، منځنۍ زده کړې يې د لسم ټولگي پورې د پېښور لومړني ۱ـ شمېرې لېسې کې وکړې. بيا يې خپلې لوړې زده کړې د F.S.C او لسانس درجو پورې په کال ۱۹۹۲م زېږدي کې په اډوارډز کالج پېښور کې بشپړې کړې. هغې څخه وروسته يې په ۱۹۹۴م زېږدي کې خپله ماسټري د تولنپوهنې په برخه کې د پېښور پوهنتون کې ترلاسه کړه او هماغه پوهنتون کې اوس خپل په درېمې درجې لوړو زده کړو د ډاکټرۍ په تيزس بوخت دی . 

== هنري ژوند ==
هارون باچا هم لکه د نورو افغان ، پښتنو سندرغاړو پشان دوديزه سندريزه پېلامه لري ، په لومړي سر کې يې د دود له مخې کورنۍ لخوا د قرات اجازه ورکړل شوه بيا يې چې د هغه استعداد وليد د سندرو ويلو اجازه بشپړه ورکړه. هارون باچا د هغه وخت د پېښور څانگې ټلويزيون پي ټي وي ته مشهوره لوبگر پروفيسر ضيا القمر ورواسته او د هغه له لومړني سندريزې ټولگې (د رنگونو ماښام ) څخه سندرې ووېلې.. هارون هغه وخت مشهور شو، چې کله په لومړي ځل د لنډيو (ټپو) په يوې بې جوړې نوي طرز (اول به کله- کله غم و...) سندرې پیل وکړ .  نوموړي پښتو ټپو ته نوی غږيز طرز او خوند ورکړ . همدارنگه يې لنډۍ په مختلفو کمپوزونو ويلې دي. په دې برخه کې يې نوښت د ولسونو لخوا پښتونخوا ،افغانستان او هند کې ډېر وستايل شو. سندره له پښتو نه هندي ژبې ته پخپل طرز ورننوته او د هندي سندريزې ژبې ځان کې ونغاړله . دغه سندره يې د دوهم سندريز البم (غنچکونه) څخه ده چې په کال ۱۹۹۶م زېږدي کې بشپړ شو. هارون باچا د پیر سره سم سندريزه بدلونونه ازمويلي دي او نه يوازې دا چې ولسي سندرې يې هوبه هو ويلې دي بلکه ځانته يې د غزل په ډگر کې ځانگړی ځېل پنځولی او ولسي بدلې ، چاربيتې ، ټپې ، لنډۍ ، او داسې نورو يې ډېر ځوان سندرغاړي په سندرو راوستلي . نوموړی د پښتو تکړه غزلبول خيال محمد څخه په سندريز ډگر کې اغېزمن شوی او د هندي » اوردو ژبې غزلبولانو لکه استاد غلام علي ، مهدي حسن ، جگجيت سنگ، آشابوسلې ، لتا او داسې نورو مينه وال دی . هارون باچا د شعر په غوراوي کې د پښتو ادب په پخوانيو او اوسينيو نوموتو شاعرانو کې د پښتونخوا له اړخه ډېرو شاعرانو شعرونه په سندرو کې کارولي همدا رنگه د غني خان ، رحمت شاه سايل ، ډاکټر اسرار ، شمس القمراندېش ، صاحب شاه صابر، عزيز منيروال، منير حمزه خان شينواري شعرونه د يادولو وړ دي ، د لوی افغانستان د ادب ځلانده ستورو لکه د خوشال خان خټک ، او رحمان بابا شعرونه يې هم سندريز کړي .  د هارون باچا له خولې چې وايي ٫٫سندرو په جوړولو کې ورسره صاحب گل مرسته کړې او ډېر څه يې ورڅخه زده کړي ٬٬. 
== لاسته راوړنې ==
نوموړی د خپلواکو ټولنو لخوا هر ځای ډېر ستايل شوی ، خو په ځانگړي توگه يې د پښتونخوا ځايي ټلويزیون څخه په کال ۲۰۰۱ م ز کې د ښو ولسي سندرو ويلو له کبله جايزه ترلاسه کړې . اوسمهال د چک هېواد پلازمېنې پراگ کې ژوند کوي او هلته د سندرو اميل په نوم خپرونه د آزادۍ راډيو څخه وړاندې کوي . 
== د سندرو ټولگې ==
# د رنگونو ماښام (مجلسي) (۱۹۹۶ز)
#غنچکونه (۱۹۹۶ز)
# پرخه په لمبو کې (۲۰۰۳ز)
# ياقربان ()
# ولولې ()
# نظرمات ()
# چورلکونه ()
# قدمونه ()
# تماشې ()
# لاله زار ()
# درمان (۲۰۱۲ز)
# [http://www.youtube.com/watch?v=iSX1ScF2748 نوی مجلسي غزل](۲۰۱۲م.ز)
# [http://www.youtube.com/watch?v=CRhBAZZOlD0 نوی مجلسي غزل] (۲۰۱۳م.ز)
# [https://www.youtube.com/watch?v=OulrTz2ggiI&list=PL_bRwrv09dZ9phQMnIRaEjKWx9q_Pssp2 ولس جانان کړه] (۲۰۱۳م.ز)

== سرچينې ==
[http://haroonbacha.blogspot.no/ هارون باچا ته ځانگړې شوې يادښتپاڼه (http://haroonbacha.blogspot.no/)]

[[وېشنيزه:سندرغاړي]][[وېشنيزه:افغان سندرغاړي]][[وېشنيزه:پښتانه]][[وېشنيزه:پښتانه سندرغاړي]]
