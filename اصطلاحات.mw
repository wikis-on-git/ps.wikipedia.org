

 
  

   
 

بخش دوازدهم: واژه نامه اصطلاحات اقتصادی






بخش دوازدهم

واژه نامه اصطلاحات اقتصادی


اقتصاد آزاد:(Laissez - Faire ): واژه فرانسوي به معناي "به حال خود گذاشتن". در سياست و اقتصاد ، به نظریه ای اطلاق می شود که بر اساس آن نظام اقتصادی هنگامی که هيچ دخالتي از سوي دولت اعمال نشود، به بهترين وجه عمل ميکند.

اقتصاد آميخته: نظام اقتصادي که در آن دولت و بخش خصوصي نقش هاي مهمي در رابطه با توليد، مصرف، سرمايه گذاري و پس انداز ایفا می کنند.

اقتصاد بازار آزاد: اقتصاد ملي يک کشور که در تعيين سطوح توليد ،مصرف ، سرمايه گذاري پس انداز بدون دخالت دولت، برنيروهاي بازار تکيه دارد.

انجمن ملي معامله کنندگان اوراق بهاداربرمبنای نظام خودکار در ارائه مظنه سهام: 
(Nasdaq): شبکه اطلاعاتي خودکاري که فهرست قيمت ها و سهام گوناگون را در قريب به 5000 فقره از فعالترين اوراق بهادار در اختيار دلالان و معامله گران مي گذارد.

انحصار دار: فروشنده منحصر به فرد کالا و خدمات در يک بازار .

انقلاب صنعتي: ظهور نظام توليد کارخانه ای که در آن کارگران را در يک کارخانه گرد می آوردند و آنها با ابزار و ماشين آلاتی که در اختيارشان گذاشته مي شد، دربرابر دستمزد کار مي کردند. انقلاب صنعتي با تغييرات چشمگير در صنعت منسوجات، بويژه در انگلستان و در حدود سالهاي 1770 و 1830 آغاز شد. اين واژه بطور گسترده تر در رابطه با تغيير پيوستۀ ساختار اقتصادي در اقتصاد جهان بکار مي رود. 

اوراق بهادار: برگه هاي تاييد کننده ( اوراق بهادار معين) ويا ثبت الکترونيکي ( اواراق بهادار) که گواه بر مالکيت بر دارايي( سهام) يا تعهد وام ( اوراق قرضه) است.

بازار: صحنه اي که در آن خريداران و فروشندگان قيمتهایی را براي محصولات مشابه و يا با شباهت زياد به یکدیگر تعیین مي کنند و به مبادله کالاها و خدمات مي پردازند. 

بازار رو به ترقی: بازاري که در آن افزايش متمادي در قيمت سهام مشاهده شود.

بازار رو به تنزل: بازاري که در آن، در زمان کاهش قيمت ها، سهامداران برای فروش سهام هجوم می برند وبه حرکت نزولی مي افزایند.. 

بازار سرمايه : بازاري که در آن اوراق دارایی شرکتها و اوراق قرضه دراز مدت ( اوراقي که مدت سررسیدشان بیش از يک سال است) توزيع ومعامله مي شود.

بازار مشترک: گروهي از کشورهاکه تعرفه ها و برخي اوقات موانع ديگر را که مخل بازرگاني آنها با يکديگر است ازمیان بر می دارند در حاليکه تعرفه های خارجي معمول را برکالاهاي وارداتي ا زخارج اتحاديه پا برجا نگه مي دارند.

بازرگاني ا لکترونيکي: داد وستد انجام شده از طريقه شبکه جهاني اينترنت.

بانک ذخیرۀ فدرال: يکي از 12 بازوي عملياتي نظام اندوخته فدرا ل که شعب 25 گانه آن در سراسر آمريکا پراکنده اند و مجموعا با هم قوانين گوناگون نظام بانک مرکزي آمريکا را به مورد اجرا مي گذارند.

بانک بازرگاني: بانکي که انواع و اقسام حساب ها، از جمله حساب جاري، پس انداز و سپرده زمان دار را در اختیار مشتری می گذارد و به افراد و شرکتها وام مي دهد. بر خلاف شرکت هاي بانکی سرمايه گذاري مانند بنگاه های هاي دلالي که معمولأ با فروش اوراق بهادار شرکت ها یا شهرداری ها سروکار دارند. 

بانک مرکزي: مرجع پولي کل در يک کشور که مسئولیت کارهاي اساسي چون صدور پول رايج و نظارت بر تنظیم عرضه اعتبار در اقتصاد را به عهده دارد.

بر روی پيش خوان: واژه مجازي از براي تجارت و معامله اوراق بهاداري که در يک بورس سازمان یافته مانند بورس اوراق بهادار نيويورک ثبت نشده است. معامله بر روی پيش خوان توسط معامله گران و کارگزاراني که از طريق تلقن و يا شبکه هاي کامپيوتري با يکديگر تماس بر قرار مي کنند انجام مي گيرد.

برگ قرضه: گواهی نامه ای که نشان دهنده تعهد يک شرکت در قبال دارنده آن دایر بر پرداخت مبلغ ثابتی پول در یک سر رسيد مشخص است.

بورس: بازاري منظم برای خريد و فروش سهام و اوراق قرضه .

بورس اوراق بهادار نيويورک: بزرگترين بورس معاملات سهام و اوراق قرضه در جهان .

بورس اوراق بها دار آمریکا : يکي از بورس ها ي مبادلات سهام در ايالات متحده که شامل سهام و اوراق بهادار شرکت های هاي کوچک تا متوسط در مقايسه با سهام شرکت هاي عظيم است که در بورس سهام نيويورک مبادله مي شود،.

بهره وري ( ميزان توليد): نسبت بازده( کالاها و خدمات) توليد بر واحد ورودي ( منابع بارور) در طي زماني معين .

بيمه سپرده های بانکی: ضمانت دولت آمريکا از سپرده هاي بانکی تا مبلغي معين - - فعلأ صد هزار دلار.

پرداخت جبرانی: وجه پرداختی از سوی دولت به عنوان جبران خسارت به زارعين از بابت تمام ويا بخشي از اختلا ف بين قيمت هایي که در عمل براي يک کالاي مشخص به توليد کننده پرداخت شده و قيمت هاي تضمين شدۀ بالاتر. 

تامين اجتماعي: برنامه بازنشستگي دولت ايالات متحده که بسته به سهميه اي که افراد و کارفرمايان آنها در حين شاغل بودن در اين حساب پس انداز مي کنند، منافعي را پس از بازنشستگي به آنها اعطا مي کند.

تباني در قيمت گذاري: اقداماتی که معمولأ توسط تعدادي از شرکت هاي بزرگ که بر يک بازار تسلط دارند، با تثبيت قيمت کالاها ويا خدمات در يک سطح از پيش توافق شده برای فرار از قوانين بازار به اجرا گذاشته مي شود.

تبعيض گذاری در قيمت: عمل کردهايي که به برخي از خريداران در مقایسه متیازات بیشتری مي دهد .

تجارت آزاد: فقدان تعرفه ها و مقراتی که در جهت کوتاه ساختن داد وستد و جلو گيري از تجارت در ميان ملل وضع شده است.

تراز پرداخت ها : صورت حسابی از ارزش پولی معاملات بين المللي بين يک کشور و بقيه کشورها طی يک مدت معين. اين صورت حساب نشان دهنده مجموع معاملات افراد، شرکت ها و سازمان هاي دولتي يک کشور با بقيه کشورها است.

تعرفه: ماليات بسته شده بر کالاهاي منتقل شده از يک منطقه گمرکی به منطقه ديگر چه برای اهداف حماتي و چه برای کسب درآمد.

تقاضا: مجموع کالاها و خدماتي که مصرف کنندگان طي یک دوره مشخص مايل و قادر به خريد آنها به هر قيمتي هستند.

تورم: ميزان افزايش در سطح کلی قيمت تمامي کالاها و خدمات. ( اين موضوع نباید با افزايش قيمت کالاهاي ويژه نسبت به قیمت کالاهاي ديگر اشتباه شود)

تورم رکودي: وضعيت اقتصادي مرکب از تورم پيوسته ورکود داد وستد اقتصادی.


خدمات: فعاليت هاي اقتصادي-- -- مانند حمل و نقل، بانکداري ، بيمه، جهانگردی، ارتباطات، بازاريابي، پذیرایی، داده پردازي ومشاوره - - که در حين توليد، مصرف مي شوند در مقايسه با کالاهاي اقتصادي که ملموس تر هستند.

خصوصي سازی: عمل واگذاری خدماتي که قبلأ توسط دولت تامين مي شد ند به شرکتهای بخش خصوصي .

دارايي: مالکيت چيزي ارزشمند که معمولأ برمعیار پول سنجيده مي شود.

درآمد: دريافت حاصل شده زفروش کالاها و خدمات يک دادوستد

در آمد ناخالص داخلي: ارزش کل بازده یک کشور، در آمد يا هزينه هايی که در محدوده مرزهای آن کشور به بار می آید. 

رشد اقتصادي: افزایش ظرفيت يک کشور در توليد کالاها و خدمات.

رفع نظارت: برداشتن کنترل دولت از روی يک صنعت.

رکود اقتصادی: کاهش شدید در فعاليت اقتصادي چه از لحاظ وسعت و دامنه و چه از نظرمدت زمان .

روال سريع: روشهاي تصويب شده توسط کنگره آمريکا که برطبق آن کنگره به لوایحی که به وسیله رئیس جمهوری در جهت تاييد و اجراي موافقت نامه های بازرگاني بين المللي آمريکا ارائه می شود طی مدت معيني رای مي دهد.

سرمايه: تجهيزات فيزيکي ( ساختمان ها، ابزار و آلات، مهارت هاي انساني) بکار رفته در توليد کالاها و خدمات. این اصطلاح همچنين به دارایی شرکتها، اوراق قرضه، اوراق بهادار و پول نقد نيز اطلاق مي شود.

سرمايه انساني: تندرستي، نيرو، آموزش ، کارورزي و مهارت هايي که افراد به شغل هايشان عرضه مي کنند. 

سرمايه گذاري: خريد اوراق بهادار مانند سها م يا اوراق قرضه.

سرمايه گذاري پرمخاطره(فماري):سرمايه گذاري در يک دادو ستد تازه و احتمالأ پر مخاطره.

سطح زندگي: حداقل احتياجات اوليه، رفاهيات و يا تجملاتي که جهت قرار دادن شخص و يا گروهي در وضعيت و يا شرايط مرسوم يا صحيح، اساسي محسوب مي شود.

سوبسيد ( يارانه): امتیاز اقتصادي، مستقيم يا غير مستقيم، که توسط دولت به توليد کنندگان کالاها وخدمات داخلي، غالبا درجهت تقويت موقعيت رقابتي آنها در برابر کمپاني هاي خارجي اعطا مي شود.

سوبسيد (یارانه) صادرات: مبلغ یک کاسه ای که توسط دولت به دستگاه یا شرکتی که کار آن برای رفاه عمومی مفید تشخیص داده می شود اعطا می گردد.

سود سهام: در آمد به دست آمده از نگهداري سهام. این در آمد معمولأ نمايانگر سهمی از سود حاصله است که به نسبت میزان سهم در مالکیت پرداحت می شود. 

سوسياليسم: نظام اقتصادي که در آن ابزار اصلي توليد به طور عمده طبق نوعي سيستم برنامه ريزي مرکزي تحت مالکيت و کنترل جمعي دولت قرار دارد.

سهم عادي: سهميه درمالکيت يک شرکت. 

سهام: مالکیت در دارایی يک شرکت .

سياست پولي: اقدامات نظام ذخیرۀ فدرال برای مهار کردن میزان نقدینگی و هزینه پول و اعتبار بعنوان ابزاري برای کمک به ایجاد اشتغال درسطح وسیع،ارتقاء رشد اقتصادي ،تثبيت قيمتها و ایجاد الگوهای قابل دوام در معاملات بين المللي. 

سیاست حمایت از محصولات داخلی: استفاده از محدوديت بر واردات يا تشويق آگاهانه و عمدي این گونهمحدودیتها به منظور توانمند کردن توليد کنندگان ناکار آمد داخلي برای رقابت موفقيت آميز با توليد کنندگان خارجي..

سياست مالي: تصميمات دولت فدرال در بارۀ مبلغ پولي که مصرف و یا بصورت ماليات وصول می کند در جهت تأمین اشتغال کامل و اقتصاد غير تورمي.

طرح نو (New Deal) : برنامه هاي اصلاحات اقتصادي دهه 1930 در آمريکا که برای کمک به خارج شدن آمريکا از دوران کسادی عظيم تدوین شده بود. 

نظام بازرگانی آزاد: سيستم تجاری که در آن کشورها اجازه دسترسي آزاد و بدون تبعيض را به بازارهاي يکديگر مي دهند.

نظام نرخ برابري ثابت ارز: نظامي که در آن نرخ هاي تسعیر بین ارز هاي رايج د رسطحی از پيش تعيين شده برقرار مي شود و درپاسخ به تغيير عرضه و تقاضا تغيير نمي يابد. 

نظام نرخ شناور برابری ارز: نظامي انعطاف پذير که در آن نرخ ارز توسط نيروهاي عرضه و تقاضاي بازار و بدون مداخله تعیین مي گردد.

شاخص صنعتي داوجونز (Dow Jones ) : شاخص بهاي سهام، بر اساس 30 نوع از سهام عمده، که بعنوان معیاری برای روند عمومي در قيمت هاي سهام و اوراق قرضه در ايالات متحده بکار مي رود. 

شاخص قیمت مصرف کننده: نموداری از هزينه زندگي که به وسیله اداره آمار کار آمريکا برمبنای قيمتهای واقعي خرده فروشي انواع کالاها و خدمات دریک دوره معين فراهم و جدول بندی می شود و با ارقام یک دوره پايه که هر از چندگاه تغيير مي يابد مقايسه مي گردد. 

شرکت سرمايه گذاري: شرکتی س که به طور منظم سهام تازه صادر وسهام موجود را هنگام درخواست خريداری می کند. این شرکت سرمايه خود را برای سرمايه گذاري در اوراق بهادار گوناگون در ديگر کمپاني ها به کار می اندازد وجوهی را که از افراد جمع آوري کرده از جانب آنها در موجودي اوراق بهادار سهام گوناگون سرمايه گذاري مي کند.

صادرات: کالاها وخدماتي که در داخل توليد و به خريداران کشور ديگر فروخته مي شود.

عرضه: جدولی از آنچه که توليد کنندگان مايل و قادر به فروش آنها به هر قيمت ممکن طي مدت معينی هستند.

عرضه پول: مقدار پولي ( سکه، اسکناس و حساب هاي جاري) که دراقتصاد يک کشور درجريان است. 

غذا برای صلح: برنامه اي که ترتيب ارائه محصولات کشاورزي آمريکا را به خارج فراهم مي سازد. 

فروش زير قيمت تمام شده ( قیمت شکنی): به موجب قوانين آمريکا، فروش يا صادرات کالا به ايالات متحده به قیمتی " کمتر از ارزش منصفانه بازار " ، وقتي که چنين فروش هايي عملا صدمه به توليد کنندگان محصولات مشابه در آمريکا وارد کند یا آنها را در معرض چنین تهدیدی قرار دهد. 

قانون ضد تراست: خط مشي و يا عملي که هدف آن کوتاه کردن دست قدرت هاي انحصار طلب در يک بازار است.

کساد: کاهش شديد در فعاليت هاي کلي اقتصادي در برحسب مقدار و / يا طول مدت. 

کسري بودجه: مبلغی که دولت ساليانه بيش از درآمد خود هزینه مي کند.

کسري موازنه بازرگانی: مقداري که واردات يک کشور بر صادرات آن پيشي گيرد.

کشت و صنعت: واژه اي که نمایانگر ماهيت عظيم و شرکت گونه و برخي از مؤسسات کشاورزی در اقتصاد امروزی آمریکا است. 

کمک به قيمت های کشاورزی : کمک دولت فدرال به کشاورزان برای حمايت از آنها در مقابله با عوامل نامساعدي چون آب وهواي بد يا مازاد توليد.

کميسيون اوراق بهادار و مبادلات ارزی (SEC ): یک دستگاه نظارت کننده مستقل ، غير حزبی و نيمه قضايي که مسئول اجرای قوانين فدرا ل اوراق بهادار است. هدف از وضع اين قوانين حمایت از سرمايه گذاران وحصول اطمينان از دسترسي آنان به تمامي اطلاعات مربوط به اوراق بهادار عمومي است. کميسيون همچنين بر کار شرکت هايي که در خريد يا فروش اوراق بهادار دست دارند، کسانی که در زمینه سرمايه گذاری نظر مشورتی در اختیار افراد می گذارند و نيز بر کار شرکت هاي سرمايه گذاری نظارت دارد.


مازاد بودجه: مبلغ ساليانه اي که دولت بيش از مصرف خود در مي آورد. 

مازاد تجارت: مقداري که واردات يک کشور از صادرات آن کشور پيشي گيرد.

مالکيت معنوي: مالکيتی که گواه آن ثبت اختراع، ثبت علائم تجاری و حق تألیف است. این مالکیت حق تصرف، استفاده و یا در اختیار گرفتن محصول ابتکار انسانی را به [صاحبان آن] اعطا مي کند. 

مزايای اضافی: امتیازات غير مستقيم و غير نقدي مانند بيمه بهداشت، بيمه عمر ، سود سهام و جز آن که علاوه بر دستمزد و مزاياي حقوقي توسط کارفرمایان به کارمندان داده مي شود.

معاملات سلف خری: قراردادهایی که مستلزم تحويل کالايي با کيفيت و کمیت معين و قيمت مشخص در يک موعد مقرر در آينده است.

مانع غير تعرفه اي: اقدامات دولتی نظیر سيستم هاي نظارتی و وضع عوارض گوناگون ، علاوه بر تعرفه هايي که واردات را محدود می کند یا به صورت بالقوه توان محدود ساختن بازرگانی بين المللي را دارد.

معیار طلا: نظام پولي که در آن ارزش پولهاي رايج برحسب وزن مشخص طلا تعيين ميشود. 

نرخ تسعیر: نرخ، يا قيمتی، که بر اساس آن، پول رايج يک کشور با پول رايج کشور ديگري معاوضه مي شود. 

نرخ تخفيفی: نرخ بهره ای که از طرف بانکهاي بازرگاني برای دريافت وام ازبانکهای ذخیرۀ فدرا ل پرداخت می شود. 

نظارت : تنظيم و انتشار ضوابط و مقررات ويژه از سوي سازمان های مجاز تحت نظارت قانوني، درجهت اداره وسازمان دهی یک فعاليت يا صنعت مشخص.

نظارت اجتماعي: محدوديت هايي که توسط دولت به منظور منع و يا جلوگیری از اعما ل زيانبار شرکت ها ( چون آلودگي محيط و يا قرار دادن کارمندان در وضعيت هاي کاري خطرناک) و يا برای تشويق رفتارهای مطلوب اجتماعي اعمال ميشود.

نظام ذخیرۀ فدرال: مرجع اصلي پولی ( بانک مرکزي) در ايالات متحده که پول رايج را چاپ و بر عرضه اعتبار در اقتصاد نظارت مي کندو این دستگاه از یک هيئت مديره هفت نفري در واشنگتن دي سي ، 12 بانک ذخيره فدرال منطقه اي و شعبات 25 گانۀ آنها تشکيل شده است.

نظام سرمايه داري ( کاپيتاليسم) : نظام اقتصادي که درآن ابزار توليد در مالکيت و کنترل خصوصی است و مشخصه بارز آن رقابت ومنفعت جویی است.

نظام کسب و فعالیت آزاد: نظام اقتصادي که مشخصۀ آن مالکيت بر دارایی ها و منابع تولیدی، انگیزۀ سود دربه خاطر توليد بيشتر، رقابت به خاطر تضمين کارآيي و دخالت نيروهاي عرضه و تقاضا که درجهت دادن به توليد و توزيع کالاها وخدمات است.

نظام شناور تحت کنترل: نظام مبادله ارزی که در آن نرخ بيشتر پول هاي رايج شناور و متغير است ولي بانک هاي مرکزي برای جلوگيري از تغييرات ناگهاني مداخله مي کنند.

نيروي کار: در آمريکا، به تعداد کل افراد شاغل و يا درصد يافتن شغل اطلاق می شود .


واردات: کالاها و يا خدماتي که در کشوري ديگر توليد شده ود ر داخل یک کشور بفروش مي رسد.


هراس زدگی: برداشت هاي پي درپي و غير مترقبه نقدي از بانک ها که به سبب کاهش ناگهاني در اعتماد دارندگان حساب و يا ترس از اينکه بانک توسط موسسه امتياز دهنده تعطيل شود، بوجود مي آيد. به عبارت دیگر ،بسياري از دارندگان حساب به طورهمزمان پول نقد از بانک برداشت مي کنند. از آنجائي که سپرده نقدي که يک بانک در اختیار دارد فقط بخش کوچکي از سپرده هاي آن بانک راتشکیل می دهد، تعداد زياد برداشت در يک مدت کوتاه موجودی نقدی را از میان می برد و بانک را مجبور به بستن درهای خود و یا احتمالا خارج شدن از کار مي کند.

اين واژه نامه بر مبنای واژه نامه هاي اينترنتی توسط بانک ذخیره فدرال سانفرانسيسکو (Federal Reserve Bank of San Francisco) ،بانک دخیره فدرال مينياپوليس (Federal Reserve Bank of Minneapolis )، هئيت تجارتي ويرچوال
(Virtual Trade Mission) و شوراي آموزش اقتصادي ويسکانسين
(Wisconsin Economic Education Council) ،تهيه شده است.








 

 
 
 
 اصطلاحات مهم در اقتصاد



اقتصاد  economic: در لغت به معنای میانه نگه داشتن و تعادل دخل و خرج است ولی به نظر نمیرسد که اقتصادانان  تعریف عموما پذیرفته شده ای از موضوع تخصص خود عنوان کرده باشند زیرا تعاریف داده شده در درجه نخست از جامعیت لازم برخوردار نیستند و در ثانی با مسلم فرض کردن موضوعات تعریف لزوما به دور باطلی از تعاریف کشانده میشود.  رابینز : اقتصاد علمی است که رفتار بشری را به منزله ی رابطه ای بین اهداف و وسایل کمیاب موارد استفاده گوناگونی دارند مطالعه میکند.

اقتصاد علمی است مربوط به آن جنبه های رفتار انسان و سازمان ها که با استفاده از منابع کمیاب به تولید و توزیع کالا جهت رفع نیاز های انسان ارتباط میابند.

تجارت trade: مبادله ی کالا به طور مستقیم معینی پایاپای یا به طور غیر مستقیم به وسیله عامل واسطه ای همچون پول منافع حاصل از تجارت عبارت اند از :افزایش انواع وتعداد کالاهای مصرفی  در دسترس و رواج بیشتر تخصص در فعالیت های تولیدی بدون تجارت  هر فرد یا گروه و سازمانی ناگزیر خواهد شد همه ی نیازهای خود را از منابع در دسترس خویش تامین کند در حالیکه تجارت همراه با تقسیم کاری است که طرفین مبادله از آن بهره مند می شوند. 

جمعیت فعال Active publication: نیروی انسانی شاغل و آماده برای تولید کالا و خدمات این آمادگی برای فعالیت با یک محدوده سنی قرار دادی که بنا به اوضاع اجتماعی-اقتصادی هر جامعه میتواند متفاوت باشد تعریف می شود.

مدیریت management: مجموعه ی کسانی که عهده دار اداره ی فعالیت های یک بنگاه باشند مدیریت میتواند شامل مالکان یا نمایندگان آنان نیر باشد لیکن در جهان سرمایه داری کنونی نقش مالکیت و اداره ی سرمایه چنان از یکدیگر جدا شده مدیریت را باید به عنوان حرفه ای خاص ,پدیده ای جدا از مالکان و دخالت مستقیم آنان در اداره سرمایه به شمار آورد.

مدیریت مالیmanagement finance : عبارت است از مدیریت بر منابع و مصارف سرمایه به گونه ای که  ثروت سهامداران به حداکثر برسد.

انقلاب صنعتیindustrial revolution: دوره رشد سریع صنعتی همراه با مکانیزه کردن صنعت و کشاورزی  کاربردهای جدید انرژی در صنعت ,عمومیت یافتن تولید کارخانه ای ,تقسیم کار در سطح کارخانه و نیز در سطح یک صنعت خاص,تولید به مقیاس وسیع ,تحول حمل و نقل و ارتباطات با هدف توزیع در مقیاس وسیع و دستیابی به رشد و توسعه اقتصادی.

حسابداری  accounting: حسابداری سیستمی است که اطلاعات مالی را پردازش و ثبت می کند و به صورتی که مورد نیاز  افراد است بیرون میدهد.

بانکداری banking: پذیرش سپرده ها از نخستین وظایف نظام بانکی به شمار میرود,در حالیکه نظام های جدید بانکی اساسا 3وظیفه مشخص را بر عهده دارند:1.قبول پول یا سپرده ها 2.وام دادن پول 3.ایجاد و اعطای اعتبار به طور کلی نظام بانکی  وسیله ای است که با آن عرضه ی پول در اقتصاد ایجاد و تنظیم می شود.هنگامی که یک بانک حساب اضافه برداشت برای یکی از مشتریان خود می گشاید  وام اعطایی در حکم ایجاد سپرده برای مشتری است و لذا بانک بدین طریق عرصه ی پول را در اقتصاد کشور افزایش می دهد.

قيمت ( Price ) : ارزش مادي يك چيز كالا يا خدمات كه بر مبناي پول سنجيده مي‌شود. قيمت يك كالا يا نهاده نشان دهنده صرف نظر كردن از چيزي براي بدست آوردن كالا يه خدمت ديگر است. قيمت معمولاً با پول بيان مي‌شود هر چند كه پرداخت لزوماً با پول انجام نپذيرد. قيمت نسبي يك كالابرحسب آن مقدار از يك كالاي ديگر كه بايد از آن صرف نظر كرد بيان مي‌شود. بدين ترتيب هرگاه تمامي قيمت‌ها به يك ميزان افزايش يابد، در آن صورت قيمت‌هاي مطلق افزايش خواهند يافت و قيمت‌هاي نسبي بدون تغيير باقي خواهند ماند.

قيمت بازار ( Market Price ) : نرخ روز، بهاي روز، بهاي خريد و فروش بورس تحت شرايط رقابت خالص آن قيمت را گويند كه روي آن مقدار عرضه‌ي كالاي فروشندگان درست مساوي با مقدار تقاضاي خريداران و بازار و زمان معين مي‌شود. قيمت عوامل روش محاسباتي توليد ملي از زاويه هزينه يا پرداخت‌هايي كه براي عامل‌هاي توليد در جريان توليد مجموعه كالاها و خدمات در يك كشور انجام گرفته است. محاسبه درآمد ملي به قيمت عوامل در برابر محاسبه به قيمت بازار قرار دارد كه طبق آن توليد يا درآمد ملي بر حسب قيمت متداول كالاها و خدمات در بازار تعيين مي‌شود. محاسبه به روش قيمت بازار ماليات غير مستقيم را نيز دربر مي‌گيرد. در حالي كه محاسبه به روش قيمت عوامل بدون منظور داشتن اين نوع ماليات است. بدين ترتيب هرگاه ماليات‌هاي غير مستقيم را از درآمد ملي به قيمت بازار كسر كنيم، ارزش آن به قيمت عوامل بدست مي‌آيد.

قيمت انعطاف پذير ( Flexible Price ) : مي‌تواند به يك اندازي بالا و پايين شود. قيمتي كه هم در جريان افزايش و هم در مرحله افت قابليت تغيير داشته باشد. اكثر محصولات كشاورزي و ساير مواد خام داراي قيمت‌هاي انعطاف‌پذيرند. برخي محصولات توليدي كه بخش عمده هزينه آن را كالايي با سبك انعطاف پذير تشكيل دهد. نيز مي‌توانند داراي قيمت‌هاي انعطاف پذير باشند.( مانند قيمت چرم كه بخش اصلي هزينه آن خريد پوست است ) در برخي حوزه‌هاي توليدي همچون پوشاك كه دست‌هاي بسياري در رقابت و تعيين قيمت دخالت دارند نيز مي‌توان به قيمت‌هاي انعطاف پذير برخورد.

قيمت تضميني ( Guarantied Price ) : تعيين حداقل قيمت خريد كالايي خاص از سوي دولت با هدف جلوگيري از افت بيش از حد قيمت و از اين طريق، تشويق به توليد بيشتر و حمايت از توليد كنندگان آن، قيمت تضميني نوعي دخالت اقتصادي دولت در مكانيسم بازار آزاد است. كه بر پايه آن دولت در مكانيسم بازار آزاد است كه بر پايه آن دولت آمادگي و تعهد خود را براي خريد هر مقدار از كالايي خاص ( معمولاً محصولات كشاورزي استراتژيك مانند گندم ) به قيمتي معين اعلام مي‌دارد و توليد كنندگان در صورت افت قيمت بازار به سطحي پايين‌تر از قيمت يا نيافتن مشتري در بازار مي‌توانند كالاي خود را به اين قيمت به دولت بفروشند.

قيمت جاري ( Current Price ) : قيمت روز است. قيمت روز كالاها و خدمات در حساب‌هاي ملي معمولاً ارزش كالاها و خدمات هم به قيمت جاري ارائه مي‌گردد و هم به قيمت ثابت كه اين يك ارزش محاسبه شده . بين از حذف نوسانهاي ( افزايش يا كاهش ) قيمت‌ها در طول زمان معين را نشان مي‌دهد. محاسبه به قيمت ثابت بايد نسبت يه يك سال پايه‌ي معين انجام گيرد.

قيمت ثابت ( Const Price ) : قيمت ثبت شده. ثبت قيمت كالايي خاص در سطح معين از سوي دولت با هدف جلوگيري از افزايش بي‌رويه قيمت و از اين طريق حمايت از مصرف كنندگان آن.

قيمت انعطاف ناپذير ( Non Flexible Price ) : قيمتي كه در جريان منزل انعطاف پذيري كمتري داشته باشد كه در جريان ازدياد قيمت . قيمت انعطاف ناپذير معمولاً خاص كالاهايي است كه توليد آن‌ها شديداً متمركز شده ( مانند منابع فولاد ) يا چند توليد كننده‌ي محدود بر بازار آن مسلط باشند.

كالا ( Good ) : 

1.      اسباب خانه. لوازم       

2.      مال التجاره

كالا را مي‌توان از جنبه‌هاي زير تعريف كرد:

1.      نوع خاصي ماده‌ي خام يا محصول مانند چاي، قهوه، پشم، پنبه

2.      در نظريه‌ي قيمت، كالا اسم عامي است كه به محصولات مادي و خدمات معيني موضوعات اساسي توليد و مبادله اطلاق مي‌شود. سه ويژگي اساسي كالاها را از هم جدا مي‌كند:

الف. خواص مادي كه ويژگي‌هاي توليد مصرف كالا را تعيين مي‌كند.

ب. زماني كه يك كالا در دسترس قرار مي‌گيرد.

ج. محلي كه كالا در دسترس قرار مي‌گيرد.

كالا: هر چيزي است كه بتوان براي جلب نظر و تملك و استفاده يا مصرف به بازار عرضه كرد و قابليت تامين يك خواسته يا نياز را داشته باشد.

كالاي مصرفي :

محصولات صنعتي كه اساساً توسط افراد و خانوارها مصرف مي‌شود. كالاهاي مصرفي را بر اساس سودشان به دو گروه عمده مي‌توان تقسيم كرد: 

1.      كالاي بادوام مانند اتومبيل و وسايل منزل از قبيل ماشين لباسشويي و تلويزيون

2.      كالاي بي‌دوام مانند غذا، پوشاك و دخانيات

كالاهايي كه در بازار عرضه مي‌شوندو به فروش مي‌رسند تا توسط مصرف كنندگان خريداري شوند و به مصرف برسند را كالاي مصرفي گويند.

كالاي مولد = كالاي سرمايه

كالاي سرمايه‌اي. كالاي اقتصادي كه براي توليد كالاهاي ديگر بكار گرفته مي‌شود. مهمترين كالاي سرمايه‌اي عبارتند از: ساختمان كارخانجات، ماشين‌آلات، لوكوموتيو، كاميون، تراكتور. زمين و پول معمولاً كالاي سرمايه‌اي به حساب نمي‌آيند.

كالاي رايگان: كالايي فراوان كه همگي مردم بدون هيچ گونه هزينه و كوششي بتوانند هر اندازه كه بخواهند مصرف كنند. آب و هوا و ... مثال‌هايي هستند.

كالاي واسطه‌اي ( Intermediate Goods ) :

كالايي كه در توليد ديگر كالاها بكار رود. در فرآيندهاي توليدي كالاها و مواد مختلف از مراحل گوناگوني كه معمولاً مستلزم انتقال يا فروش آن‌ها از يك واحد توليدي به واحد ديگري است مي‌گذراند. از آنجا كه برخي كالاهاي واسطه‌اي مانند آرد خريده شده توسط يك نانوا مي‌تواند در صورت خريد از سوي يك خانه‌دار كالاي نهايي به شمار آيد. لذا در محاسبه درآمد ملي محصولاتي در زمره‌ي كالاهاي واسطه‌اي قرار مي‌گيرند.

كالاي پست ( Inferior Goods ) :

كالايي كه تقاضا براي آن همزمان با افزايش درآمد مصرف كننده كاهش يابد. به عنوان مثال چراغ نفتي كالايي پست است زيرا با افزايش درآمد مردم تقاضا براي آن رو به نقصان خواهد گذارد. بر اين اساس نتيجه مي‌شود كه شكستن درآمدي تقاضا براي يك كالاي سفت منفي است.

كالاي بادوام:

كالايي مصرفي كه عمر نسبي بيشتري داشته باشد و مانند مواد غذايي يكبار مصرف نشود. كالاهاي مصرفي بادوام برخي ويژگيهاي كالاهاي سرمايه‌اي را نيز دارند. بدين معني كه به جاي انجام يك وظيفه‌ي آني در يك بار مصرف، جرياني از وظايف و خدمات را در طول عمر خود عرضه مي‌دارند. با وجود اين خط فاصل ميان كالاهاي مصرفي، كالاهاي مصرفي بادوام و كالاهاي سرمايه‌اي، در عمر مهم است. ماشين لباسشويي، اتومبيل و تلويزيون از نمونه‌هاي بارز كالاهاي بادوام به شمار مي‌آيند.

كالاهاي بي‌دوام: 

كالاهاي مصرفي كه عمر كوتاه داشته باشند مانند پوشاك، كفش، انواع دارو و غذا. برخي اقتصاد دانان عمر معيني را براي تشخيص بي‌دوامي يك كالا تعيين كرده‌اند كه البته نمي‌تواند معيار دقيقي باشد. مثلاً يك كت چرمي يا پوست معمولاً عمري بيش از اين دارد، ليكن به هر حال جزء كالاهاي بي‌دوام محسوب مي‌شود. كالاهاي بي‌دوام بيشتر هنگام نياز مصرف كننده خريده مي‌شود و مخارج مربوط به اين نوع كالاها تقريباً هنگام با رشد اقتصادي افزايش مي‌يابد.

كالاي مكمل:

كالايي كه به همراه يك كالاي ديگر مصرف مي‌شود و به تنهايي معمولاً مصرف نمي‌شود مانند قند و چاي. افزايش قيمت يك كدام از دو كالا بر تقاضاي كالاي مكمل تاثير مي‌گذارد.

مصرف كننده:

هر عامل اقتصادي كه كالاها و خدمات نهايي را مورد استفاده قرار دهد. معمولاً مصرف كننده يك فرد تصور مي‌شود ولي در عمل مصرف كنندگان شامل سازمان‌ها، افراد و گروه‌هاي مردم مي‌گردند.

شخص حقوقي:

عبارتست از گروهي از افراد انسان يا منفعتي از منافع عمومي كه قوانين موضوعه آن را در حكم شخص طبيعي و موضوع حقوق و تكاليف قرار داده باشد مانند شركت تجاري و انجمن‌ها و دولت‌ها و شهرداري و اداره تصفيه. شخص حقوقي موضوع هر حق و تكليفي است جز آنچه كه اختصاص به طبيعت انسان دارد.

تعريف ديگر: شخص حقوقي تشكيل سازمان يا گروه، بين دو يا چند نفر با اساسنامه يا مرافنامه مشخص به منظور دسترسي به اهداف معيني را گويند كه به تاييد ( ثبت ) مرجع قانوني آن مكان رسيده باشد.

شخص حقيقي:

به شخصي گفته مي‌شود كه نماينده خويش باشد و از طرف ارگان خاص و يا موسسه‌اي نمايندگي نداشته باشد. شخص حقيقي به انسان اختصاص داشته كه هر انسان داراي چهار رويداد مهم قابل ثبت است: تولد، ازدواج، طلاق و مرگ. به طور كلي هر شخص، يك شخص حقيقي است اما زماني كه به عنوان نماينده شركت، موسسه و يا ارگاني فعاليت كند، شخص حقوقي خوانده مي‌شود.

بازرگاني:

به داد و ستد كالا يا خدمت داراي ارزشي ميان شخص حقيقي يا شخص حقوقي گفته مي‌شود. به طور كلي هر گونه عملي ( قابل سنجش و اندازه‌گيري مادي ) را كه اشخاص در مقابل كالا يا خدمتي واگذار نموده و هر دو طرف به هنگام اين عمل راضي باشند، بازرگاني گفته مي‌شود. بازرگاني به دو قسمت بازرگاني داخلي و خارجي تقسيم مي‌شود. بازرگاني ساز و كاري است كه هسته‌ي سرمايه داري را تشكيل مي‌دهد.

بيمه: روشي است براي انتقال ريسك. قراردادي كه به موجب آن يك طرف ( بيمه‌گر ) تعهد مي‌كند در ازاي پرداخت وجه يا وجوهي از طرف ديگر ( بيمه‌گذار )، در صورت وقوع حادثه خسارت وارده را جبران نموده يا وجه معيني را بپردازد. متعهد را بيمه‌گر، طرف تعهد را بيمه‌گذار و وجهي را كه بيمه‌گذار به بيمه‌گر مي‌پردازد حق بيمه و آنچه را كه بيمه مي‌شود موضوع بيمه مي‌نامند. بيمه داراي انواع و اقسام مختلفي است. 1. اجتماعي 2. بازرگاني

اصول بيمه:

1.      اصل غرامت

2.      اصل حسن نيت

3.      اصل نفع بيمه‌اي

4.      اصل مشاركت

5.      اصل علت نزديك

انواع بيمه:

1.      اشخاص

2.      اموال

3.      مسئوليت

4.      مهندسي

سرمايه:

سرمايه، در اقتصاد، عبارتست از حق يا علاقه صاحبان يك موسسه نسبت به دارايي موسسه مذكور. اين مبلغ از كم كردن بدهي‌هاي موسسه از جمع دارايي آن بدست مي‌آيد. به عبارت ديگر پس از پرداخت تمام بدهي‌ها و تعهدات يك موسسه آنچه از دارايي باقي مي‌ماند متعلق به صاحب يا صاحبان موسسه است. به طور مثال اگر در يك موسسه جمع دارايي‌ها 3،130،000  ريال و جمع بدهي‌هاي موسسه 130،000 ريال باشد آنگاه سرمايه موسسه 3،000،000 ريال خواهد بود، كه از تفاضل دارايي و بدهي بدست مي‌آيد.

سرمايه ثابت:

در اقتصاد آن بخش از سرمايه كه به صورت وسايل توليد، ابزار كار و مواد خام نمود مي‌يابد را سرمايه ثابت مي‌گويند. اين سرمايه ثابت خوانده مي‌شود زيرا نمي‌تواند بيش از ارزش خود به ارزش محصول بيفزايد. البته در اينجا، ارزش به صورت زمان كار اجتماعاً لازم تعريف مي‌شود. سرمايه ثابت به دو قسمت سرمايه سيار و سرمايه مستقر تقسيم مي‌شود.

سرمايه متغير:

در اقتصاد آن بخش از سرمايه كه به صورت نيروي كار در فرآيند توليد ( و گاهي توزيع ) كالا با سرمايه ثابت تركيب مي‌شود، سرمايه متغير اطلاق مي‌شود. از نظر ماكس سرمايه متغير سرچشمه ارزش اضافي است زيرا فقط نيروي كار مي‌تواند ارزشي بيش از ارزش خود خلق كند.

سرمايه ثابت:

در اقتصاد ماركسيستي آن بخش از سرمايه كه به صورت وسايل توليد، مواد خام و ابزار كار نمود مي‌يابد. اين سرمايه ثابت خوانده مي‌شود چون نمي‌تواند بيش از ارزش خود به ارزش محصول بيفزايد. به صورت زمان كار احتمالاً لازم تعريف مي‌شود. سرمايه ثابت به دو سمت سرمايه سيار و سرمايه مستقر.

 

استعمار: واژه‌اي عربي و در بن به معناي آبادي خواستن است. ولي امروزه استعمار معناي نفوذ و دخالت كشورهاي زورمند در كشورهاي ناتوان به بهانه آبادي و سازندگي است. ولي معمولاً استعمار در جستجوي به تاراج دارايي كشورهاي ديگر بوده است. استعمار عبارتست از سياست دول اسپرياليستي كه هدف بر رو كردن و بهره‌كشي از خلق‌هاي كشورهاي ديگر، خلق كشورهايي كه از نظر اقتصادي كم رشد است. امپرياليستي براي تحكيم سيطره خويش مانع تكامل مغزي و اقتصادي و فرهنگي اين كشورها شوند. البته در قرون گذشته يعني قبل از پيدايش امپرياليسم نيز استعمار سرزمين‌هاي ديگر وجود داشته ولي ما در تعريف خود به استعمار در قرن بيستم توجه كرده‌ايم كه خود به شكل سرزمين‌هاي جهان و ايجاد امپراتورهاي مستعمراتي يكي از وجوه مشخصه دوران امپرياليستي است. ( ويكي پديا )

بودجه Budget ( واژه‌اي فرانسوي ) است كه به صورت عمومي به ليستي از تمامي درآمدها و هزينه‌ها مي‌شود. هدف بودجه به طور خاص به شرح زير است:

·        پيش بيني درآمدها و مخارج

·        مقايسه عملكرد واقعي و پيش بيني شده در بودجه در آينده   ( منبع ويكي پديا )

Forring change

بودجه ارزي: صورت پيش‌بيني درآمدها با خارج ارزي دولت، در بودجه ارزي اقدام عمده درآمد ارزي شامل درآمد حاصل از فروش نفت، خدمات، حساب و سرمايه و نيز اعتبارات يوزانس پيش بيني مي‌شود و در مقابل هم برآورد هزينه‌هاي ارزي به تفكيك بخش‌هاي مختلف مانند رفاه، خدمات، و واردات كالاهاي اساسي و مصرفي تا ارزي، طرح‌هاي عمراني و ... قرار مي‌گيرد.

بودجه جاري: بودجه جاريcurrent budget ( فرهنگ اقتصادي – فرهنگ 3 زبانه آلماني، انگليسي – فارسي )

بخشي از بودجه عمومي دولت گه مربوط مي‌شود به وظايف و مخارج جاري دولت طي يكسال.

عمدتاً اين مخارج شامل هزينه‌هاي مصرفي چون پرداخت حقوق يا دستمزد، اجاره، كالاهاي مصرفي و ... مي‌شود. بودجه جاري بيشتر هضلت و تورم زايي در اقتصاد دارد و به هر حال بايد نسبت مناسبي بين مخارج جاري و هزينه‌هاي سروايه‌اي دولت برقرار باشد.

وابستگي Linkage      منابع : فرهنگ اقتصاد و بازرگاني – اصطلاحات اقتصادي

بنگاه   firm

در اقتصاد نيوكلاسيك، بنگاه عنواني است براي موسسه‌اي كه نهادي يا عوامل توليد را به محصول تبديل مي‌كند. بنابراين بنگاه يك واحد يا عنوان تجريوي است كه نقش فني ايفا مي‌كند. هدف هر بنگاه به حداقل رساندن هزينه و به حداكثر رساندن سود است و هر بنگاهي كه به طور عقلايي عمل كند بايد در صدد تحقق اين دو هدف بكوشد.

امپرياليسم، سلوانه      imperialism

بنابر تعريف در اقتصاد سياسي امپرياليسم آخرين مرحله از تكامل سيستم سرمايه‌داري است. سيستم سرمايه‌داري در دوران تكاملي خود ابتدا شكل رقابت كاملاً آزاد را دارد كه به تدريج توليد كنندگان بزرگتر با استفاده از امكانات موجود شروع به حذف توليدكنندگان كوچكتر مي‌كنند به طوريكه رونه گردايي توليد شروع مي‌شود. بدين ترتيب توليد در انحصار چند توليد‌كننده خاص تمركز مي‌يابد و اين گروه توليدكنندگان با استفاده از ابزارهاي اقتصادي، سياسي و ... با تركيب با انحصارات مالي و پولي شبكه‌هاي توليد خود – مالي را ايجاد مي‌كنند و به تدريج انحصارات خلاصه مي‌شوند.

نوآوري و ابتكار    innovation

ارائه كالاها و خدمات جديد به بازار و يا معرفي ابزارهاي جديد توليد كالا به بازار، نوآوري و ابتكار حاصل برنامه‌هاي تحقيق و توسعه است كه ممكن است به اختراعي جديد منتهي شود، سپس در ابعاد وسيع براي بازار توليد مي‌شود. نوآوري منبع و عامل اصلي رشد اقتصاد و ارتقا‌ء بازدهي و كارايي عوامل توليد است.

 

وابستگي interdependence

اين مفهوم در اقتصاد خرد معمولاً براي بيان وابستگي بين قيمت كالاها و وهمچنين قيمت عوامل توليد به كار مي‌رود. وابستگي مستقيم بين قيمت كالاها وقتي به وجود مي‌آيد كه كالاها با يكديگر قابل جانشين ( مثل چاي و قهوه ) و يا مكمل ( مثل بنزين و اتومبيل ) باشند. شدت وابستگي بين دو كالا را مي‌توان بر اساس كشش متقاطع تقاضا نسبت به قيمت تعيين كرد.

خلاقيت productivity

از ويژگي‌هاي عمده و مشخص‌كننده زبان بشري عبارت از ظرفيت خلاق است كه از طريق آن سخنگويان يك زبان با استفاده از مجموعه‌اي محدود از قوانين دستوري توانايي توليد و درك بي‌نهايت جمله را پيدا مي‌كنند. اين جنبه از زبان انسان اغلب با مجموعه‌اي بسيار محدود نشانه‌هاي مورد استفاده از نظام ارتباطي حيوانات مورد مقايسه قرار مي‌گيرد.

بنكداري whole sale dealer

نوعي فعاليت توزيعي كه در آن كالا يا كالاهايي از توليد كننده و بسته اول به طور عمده خريد و به مقصد منفعت بردن به فروشندگان جزء فروخته مي‌شودو در حقيقت در شبكه توزيع بنكداري جايگاهي بين عمده‌فوشي و خردفروشي دارد. بنكداري از ديرباز در بازار سنتي ايران مرسوم بوده و در جريان عمليات آن اطلاعات صبحانه و كلي و جزئي مفصلي در حوزه‌هاي گوناگون توسط بنكدارها فراهم مي‌آمده تا افزايش طريق تفهيمات لازم براي خريد و فروش سريعتر اتخاذ شود و در نتيجه سود بيشتري به دست آيد.

بازار Market : هر شبكه‌اي كه خريد و فروش كالاها و خدمات در آن انجام پذيرد. بازار لزوماً نبايد وجود مادي داشته و فضاي مشخصي را در بر گرفته باشد. در اقتصاد سنتي ايران بازار معمولاً مكاني مسقف بوده كه در آن صنوف مختلف در راسته‌هاي خاص خود به دادوستد اشتغال داشته‌اند.

بازار رقابتي: بازاري كه در آن تعداد بسياري خريدار و فروشنده به طور مستقل مشغول داد و ستد باشند. بدين سان هيچ عضو بازار نمي‌تواند تاثير زيادي بر قيمت بگذارد.

بورس Bourse : بازار دادوستد اوراق بهادار. بورس در جهان سرمايه‌داري كنوني نقش بسيار مهمي در تامين سرمايه براي بنگاه‌هاي صنعتي، بازرگاني و مالي و اصولاً انطباق پس انداز و سرمايه‌گذاري در اقتصاد دارد.

يوزانس يا برات مدت دار Usance : برات اسنادي كه به دلايل مختلف از سوي فروشنده‌ي كالا به صورت مدت‌دار قبول مي‌شود تا خريدار از تاريخ رويت برات يا حمل كالا در مدتي كه معمولاً از يك ماه تا شش سال طول مي‌كشد نسبت به پرداخت وجه آن اقدام كند.

براي Draft-Bill : وسيله پرداخت بدهي كوتاه مدت به شكل سندي كه بنابرآن برات‌گير ( يعني بدهكار ) موظف است مبلغ معيني را در تاريخ معين ( يا به محض رويت ) به برات‌كش بپردازد كه در مورد اخير بدان برات ديداري مي‌گويند.

سفته = فته طلب. سندي كه به موجب آن امضا كننده متعهد مي‌شود تا مبلغي را در موعد معين يا عند المطالبه در وجه حامل يا شخص معين يا به حواله‌كرد او بپردازد. سفته علاوه بر امضا يا مهدمتعهد بايد مشخص‌كننده‌ي مبلغ تعهد شده، گيرنده وجه و تاريخ نيز باشد.

چك: سندي كه از سوي يك بانك عرضه مي‌شود و به بانك دستور مي‌دهد تا مبلغي را از حساب جاري صادر كننده‌ي چك به گيرنده‌ آن، كه نامش در چك درج شده، انتقال دهد.

درآمد سرانه: كل درآمد يك گروه تقسيم بر تعداد افراد آن. براي مقايسه‌ي سطح زندگي مردم در كشورهاي مختلف از نظر درآمدي، راه مناسبتر آن است كه به جاي درآمد كل از درآمد سرانه، كه نشان دهنده‌ي نوعي توزيع درآمد است، استفاده شود.

Letter of credit = LC اعتبار اسنادي : سندي است حاوي دستور يك بانك به بانك ديگر در خارج مبني بر پرداخت مبلغي معين به شخصي كه نامش در سند مذبور درج شده است.

بحران اقتصادي Economic cirses : وقتي چرخه‌ي بازرگاني به سياست مسلط شد ركود ( يا نقطه‌ي نقيض ) دوره‌اي بود از افت بازده يا توليد يا افت فعاليت ( اقتصادي ) به پايين ترين سطح فشار، معمولاً همراه با بيكاري زياد. رهايي از بحران‌هاي اقتصادي به معناي از بين بردن نوسانات بين رونق و ركود و حفظ ثبات بيش‌تر در بازده بود.

توسعه اقتصادي Develop Economic : فرآيند رشد كل درآمد و درآمد سرانه در كشورهاي در حال توسعه كه با تغييرات اساسي در ساختار اقتصادي آنها همراه باشد. اين تغييرات عبارتند از : اهميت فزاينده‌ي فعاليت‌هاي صنعتي در برابر فعاليت‌هاي كشاورزي. مهاجرت نيروي كار از نواحي روستايي به مناطق صنعتي. كاهش وابستگي به واردات كالاهاي مصرفي و سرمايه‌اي پيشرفته. تقليل وابستگي به صدور محصولات كشاورزي و معدني به عنوان صادرات اصلي و سرانجام كاهش اتكا به كمك ديگر كشورها در فراهم كردن پول براي سرمايه‌گذاري و بدين ترتيب زمينه‌هاي لازم براي يك رشد مستقل.

كشورهاي در حال توسعه underdeveloped countries : توسعه يا توسعه نيافتگي از زواياي گوناگون مورد بررسي و بحث اقتصاددانان مختلف بوده و در اين ميان ضوابط گوناگوني نيز جهت شناخت و تعريف توسعه‌يافتگي و عقب ماندگي معيار سنجش قرار گرفته است. معمولاً كشور در حال توسعه به كشوري مي‌گويند كه از لحاظ صنعتي شدن هنوز به مرحله‌ي توسعه اقتصادي نرسيده باشد و سطح درآمد ملي نتواند پس انداز لازم جهت سرمايه‌گذاري براي رشد بيشتر را تامين كند.

برنامه‌ريزي اقتصادي economic planning :

راهبرد و هدفمند اقتصاد توسط دولت. در عمل به طور كلي دو نوع برنامه‌ريزي اقتصادي متداول بوده است. نخست برنامه‌ريزي ارشادي يا جانبي كه در كشورهاي سرمايه‌داري كاربرد دارد و ديگري كنترل كامل يا برنامه‌ريزي جامع و مركزي در كشورهاي سوسياليستي.

تحقيق و توسعه research and develop R&D :

فعاليتهاي خاص افزايش دانش علمي و فني و كاربرد آن براي ايجاد محصولات و وسايل توليد جديد و نيز بهبود محصولات و فرآيندهاي توليد موجود.

اقتصاد تك محصولي: به اقتصادي گفته مي‌شود كه تنها از يك منبع براي تامين درآمد كشور استفاده شود. براي مثال مي‌توان به برخي كشورهاي صادر كننده‌ي نفت اشاره كرد.

اوراق بهادار: منظور از بهادار در اصطلاح علم اقتصاد اوراقي است كه براي تامين منابع مالي صادر مي‌شود و به چهار دسته‌ي اوراق سهام / اوراق قرضه / اسناد و اوراق مشاركت تقسيم مي‌شود.

بورس اوراق بهادار Stock Exchange: بازار رسمي و سازمان يافته‌ي سرمايه است كه در آن خريد و فروش سهام شركت‌ها و اوراق بهادار دولتي يا موسسات معتبر خصوصي، تحت ضوابط، قوانين و مقررات خاصي انجام مي‌شود. تعيين قيمت سهام در بورس بر اساس عرضه و تقاضا صورت مي‌گيرد. در بورس اوراق بهادار، يك سرمايه گذار مي‌تواند با سرمايه هر چند كوچك خود در شركت‌هاي پذيرفته شده در بورس سرمايه گذاري نمايد.

بازار رقابتي Competitive Market: بازاري است كه تعداد زيادي توليد كننده و مصرف كننده بر سر يك كالاي همگن و خاص به داد و ستد مي‌پردازند. در اين نوع بازار سهم هد توليد كننده از توليد آن كالاي خاص اندك است و مثلاً يك توليد كننده درصد بالايي از سهم بازار را در اختيار ندارد در نتيجه هيچ توليد كننده‌اي نمي‌تواند با استفاده از كم و زياد كردن توليدش روي قيمت بازار تاثير بگذارد.

فرمول كشش قيمتي تقاضا Price Elasticity of Demand: درصد تغييرات مقدار تقاضا نسبت به تغيير قيمت است كه به صورت رابطه زير نمايش داده مي‌شود:

در اين فرمول     تغيير در مقدار و       تغيير در قيمت است. بايد توجه داشت كه عكس شيب منحني تقاضا يعني      تنها  جزئي از رابطه كشش تقاضا است و مقدارش منفي است زيرا  قيمت و مقدار  در جهت  عكس هم هستند  يعني وقتي P افزايش مي‌يابد، Q كاهش مي‌يابد و برعكس.

بازار بورس Stock Exchange: بازار بورس مكاني است كه در آن سهام شركت‌هاي گوناگون توليدي خدماتي و سرمايه گذاري داد و ستد مي‌شود. مردم به بازار بورس، بازار سهام هم مي‌گويند.

نقدينگي مجموع پول و شبه پول است.

ارزش افزوده Value Added: به ارزشي كه در فرآيند توليد به ارزش كالاي واسطه‌اي افزوده مي‌شود، گفته مي‌شود. اين مفهوم به فرآيند توليد مربوط است و نه به كالاي خاص.

عرضه Supply: عبارتست از جريان كالا ـ خدمات به بازار براي برآوردن تقاضا. همچنين مي‌توان گفت: مقدار كالا و خدماتي است كه توليد كنندگان حاضرند در قيمت‌هاي مختلف در اختيار مصرف كنندگان قرار دهند. عرضه به 2 عامل بستگي دارد: 1. درآمد 2. هزينه توليد

هم چنين با ثابت در نطر گرفتن بعضي عوامل در كوتاه مدت يك رابطه ثابت بين مقدار عرضه كالا يا خدمات و قيمت آن ايجاد مي‌شود كه به قانون عرضه مشهور است.

هزينه: شامل بهاي اشيا يا خدماتي است كه براي تحصيل درآمد مورد نياز است. به عنوان مثال: هزينه حقوق كارمندان، آب، برق، تلفن، درج آگهي در روزنامه و ... همگي بخشي از هزينه‌هاي يك موسسه مي‌باشد.

هزينه توليد Produce Cost: مبالغي كه توليد كنندگان براي توليد صرف مي‌كنند هزينه توليد ناميده مي‌شود. اگر هزينه از درآمد بيشتر باشد، آن را زيان و اگر از درآمد كمتر باشد به آن سود مي‌گويند.

Competitive Good: كالاي رقابتي

Uncompetitive Good: كالاي غير رقابتي

كالاي عادي Normal Goods: كالايي كه تقاضا براي آن همزمان با تقليل درآمد كاهش يابد. بدين ترتيب هرگونه كاهش قيمت يك كالاي عادي باعث ازدياد درآمد واقعي مي‌شود.

نقدينگي Liquidity: مجموع پول و شبه پول است. چون ميزان كالا و خدمات در جامعه محدود است پس بايد ميزان نقدينگي به اندازه‌اي باشد كه با كالا و خدمات برابري كند. اگر ميزان نقدينگي بسيار افزايش يابد، كالا و خدمات درجه سوم شده و قيمت‌ها افزايش مي‌يابد ( تورم ). بنابراين كنترل نقدينگي از مهم‌ترين اهداف كشورهاست و سياست‌هاي گوناگون را بدين منظور مي‌گذارند. براي نمونه افزايش فرآوري و توليد درون مرزي، كه با گردآوري كافي و بسنده از تورم جلوگيري مي‌كند.

پژوهش‌هاي كاربردي Applied Research : اين نوع تحقيق در پاسخ به يك نياز خاص صورت مي‌گيرد و نتايج آن در كوتاه مدت قابل بهره‌برداري است. پژوهش هايي كه براي بهبود فروش يك كالا، رفع معضل ترافيك، راهكارهاي پيروزي در انتخابات، كنترل رفتار جوانان، مبارزه با اعتياد و ... صورت مي‌گيرد، معمولاً در اين مقوله جاي مي‌گيرد.

پژوهش‌هاي توسعه‌اي Developed Research : به منظور توسعه محصولات يا فرآيندها در چارچوب واحدهاي تحقيق و توسعه R & D صورت مي‌گيرد. تحقيق و توسعه فرآيندي است كه طي آن نيازها و استعدادها شناسايي شده، مورد تجزيه و تحليل قرار گرفته و طرح و برنامه مناسبي براي پاسخگويي به نيازها و بهره برداري‌هاي مطلوب از استعدادها ارائه مي‌شود.

پژوهش‌هاي پايه‌اي يا بنيادي Basic Research : پژوهش‌هاي پايه به تحقيقاتي گويند كه اهداف مشخص كاربردي و تجاري حداقل براي مدت كوتاه ندارند و حاصل آنها توسعه و گسترش دانش و نظريه‌هاي علمي است. غير قابل پيش‌بيني بودن كاربرد آنها از جمله ويژگي‌هاي تحقيقات پايه است. كاربرد اينگونه تحقيقات به هر حال پيش خواهد آمد ولي ممكن است نتايج علمي آنها در زمان طولاني بارز شود.

پروپوزال Proposal : در لغت به معني پيشنهاد است. براي تصويب يك طرح پژوهشي و تامين اعتبار آن لازم است تا پژوهشگر قصد پژوهشي خود را به اطلاع افراد ذيربط و كساني كه اعتبار مالي طرح را تامين مي‌كنند برساند.

متغيرهاي كيفي                                            : يا مقوله‌اي شامل حالت‌هاي گوناگون يك ويژگي است مانند مذهب، شغل، گروه خوني و ...

هزينه ثابت Fixed Cost: هزينه‌اي كه در كوتاه مدت همراه با تغييرات توليد تغيير نپذيرد. هزينه‌هاي ثابت يا هزينه‌هاي سربار حتي اگر توليدي هم در كار نباشد باقي مي‌مانند زيرا به موجود بودن و نگهداري وسايل و امكانات مختلف مربوط مي‌شوند.

هزينه كل Total Cost: كل هزينه توليد مقدار معين محصول. در كوتاه مدت هزينه كل را مي‌توان به دو بخش تقسيم كرد: هزينه ثابت كه با تغيير مقدار توليد تغييري نمي‌كند و هزينه متغير يا هزينه مستقيم كه مستقيماً با تغيير مقدار توليد تغيير مي‌پذيرد.

هزينه متغير Variable Cost: هزينه‌اي كه مستمراً با توليد هر واحد كالا تحقق يابد. هزينه‌هاي متغير بر دو نوع‌اند:

1)      مواد يا ملزوماتي كه مستقيماً با توليد يك واحد كالا ارتباط مي‌يابند.

2)      كار مولد يا آن بخش از دستمزد و حقوق كه به توليد واحد كالا اختصاص دارد.

هزينه نهايي Marginal Cost: هزينه اضافي توليد يك واحد اضافي محصول كه مي‌توان آن را چنين نشان داد:

 

كه در آن      علامت تغيير ناپذير، C كل هزينه و X توليد است. در اينجا توجه به تفاوت ميان هزينه نهايي كوتاه مدت و بلند مدت ضروري است.

بازار انحصاري: بازارهاي انحصاري داراي شرايطي خاص هستند. در اين بازار براي كالاهاي همگن تنها يك فروشنده وجود دارد. قيمتي براي فروش كالا تععين شده است كه ورد براي ساير واحدهاي توليدي به بازار سودآور نيست و يا واحد توليدي موجود عرضه و فروش مواد اوليه اساسي براي توليد كالا را كنترل مي‌كند. گاه نيز با روش توليد و تكنولوژي لازم براي توليد، كالا را در انحصار خود در مي‌آورد. هم چنين گاهي از طرف دولت اجازه توليد انحصاري كالا را داشته يا به وسيله مقررات بازرگاني به وسيله دولت از واحد توليدي حمايت مي‌شود. البته قيمت كالا در بازار انحصاري براي انحصارگر به دليل وجود يك عرضه كننده ثابت نيست.

حق مالكيت فكري يا معنوي: عبارت است از حقوق مربوط به آفرينش‌ها و خلاقيت‌هاي فكري در زمينه‌هاي علمي، صنعتي، فني و ادبي و هنري. يا ( خلاقيت‌هاي فكر و ذهن بشر كه دولت در قبال آنها به پديدآورندگان آن حق انحصاري بهره‌پردازي را براي مدت معيني به منظور جلوگيري از استفاده غيرمجاز ديگران اعطا مي‌نمايد.)

حق اختراع يا حق ثبت: حق اختراع مجموعه حقوق انحصاري است كه يك دولت به ثبت كننده اختراع براي مدتي معين در قبال افشاء اختراع اعطا مي‌كند.

اختراع حق ثبت اعطا مي‌كند كه داراي شرايط زير باشد:

1.      جديد باشد يعني در فن يا صنعت قبلي پيش‌بيني نشده باشد.

2.      داراي جنبه ابداعي باشد يعني بر هر شخص داراي مهارت معمولي در فن مربوط، معلوم و آشكار نباشد.

3.      كاربرد صنعتي داشته باشد يعني در رشته‌اي از صنعت قابل ساخت يا استفاده باشد.

هزينه فرصت Alternative Cost يا Opportunity Cost : هزينه از دست رفته. اگر فردي شغل دولتي داشته باشد و سالانه درآمدي معادل يك ميليون تومان داشته باشد و بايد بهترين موقعيت را بسنجد و ارزيابي كند كه آيا ادامه كار دولتي براي وي سودآورتر است يا آنكه به استخدام شركت خصوصي درآيد و مثلاً درآمدي معادل دو ميليون تومان داشته باشد. در چنين حالتي عاقلانه است كه فرد به استخدام شركت خصوصي درآيد. به عبارتي چنانچه وي ( در اينجا فرصت از دست رفته اين كارمند دولتي سالانه معادل يك ميليون تومان است ) در كار دولتي هم‌چنان بماند، فرصت درآمد يك ميليون تومان در سال را از دست داده است. ( مثال ) تعريف: هزينه از دست رفته در توليد عبارت است از ارزش منابع به كار گرفته شده در مطلوب‌ترين حالت آن.

هزينه سودمندي Cost Benefit يا Effectiveness Cost : كه به معادله رابطه ميان منافع توليدي خاص يا ارائه خدماتي معين و هزينه‌هاي آن مي‌پردازد. در تحليل هزينه ـ سودمندي 5 مرحله وجود دارد كه عبارتند از:

1.      تعريف اهدافي كه بايد به آن رسيد

2.      تشخيص روشهاي مناسب براي رسيدن به آن اهداف

3.      تصميم‌گيري براي هزينه‌هاي موارد مختلف

4.      ايجاد يك يا چند نمونه كه به هزينه‌هاي تمام موارد مربوط باشد

5.      تعيين معيارهايي براي درجه بندي هزينه‌ها در قبال مطلوب بودن و قبول بيشترين تعهد.






















 آشنایی با مفاهیم و اصطلاحات اقتصادی
  
علم اقتصاد، علم ثروت و علمی است که امکانات و منابع تولیدی محدود را به وسائلی با درخواست­ های نامحدود بشر تطابق می­ دهد. قواعدی که تمرکز اصلی آن بر مطالعه و بررسی تخصیص منابع کمیاب جهت تأمین نیازهای انسان است...
 


ندای اصفهان- دکتر وحید ارشدی/ زبان وسیله اندیشیدن است. اگر این جمله مشهور را بپذیریم، بی شک دایره مفاهیم گسترده تر موجب تقویت زبان و درنتیجه موجب قدرت اندیشه خواهد شد. در این سلسله نوشتار به دنبال آشنایی و ارائه واژگان نسبتا مهم و پرکاربرد اقتصادی هستیم. عمده بحث برگرفته از فرهنگ موضوعی تشریحی علوم اقتصادی نوشته «محمد یوسف حریری» است که به اختصار ارائه خواهد شد.

***


اقتصاد ترجمه­ ی کلمه اروپایی «اکونومی» است که پیدایش آن به دوران یونان باستان باز می­ گردد. این واژه از دو کلمه «ایکو» (خانه، اموال) و «لومو» (اداره و تدبیر) تشکیل می­ شود که در یونان به معنای اداره اموال و تدبیر منزل به کار می رفته است. اقتصاد به عنوان یک علم و دانش مستقل، از زمان انقلاب صنعتی در صحنه حیات علمی بشر پیدا شد (قبل از آن هم برای درک واقعیت تلاش­ هایی شده بود). اما آدام اسمیت (۱۷۲۳-۱۷۹۰) در کتاب ماهیت و ثروت ملل (۱۷۷۶) اقتصاد را به یک سیستم علمی تبدیل کرد.

سه اصطلاح economy، economic و economics با هم متفاوت اند:

Economy اصول اقتصاد، دستگاه اقتصاد، صرفه­ جویی و علم اداره بر پایه اصول اقتصادی است. ساختار تولیدی یا مالی کشور یا ناحیه­ ای از کشور، همچنین ساختار کلی اقتصادی و کارکردی یک کشور، منطقه یا اجتماع به ویژه بهره برداری منابع و تولیدات و توزیع و مصرف کالاها و خدمات است.

Economic هر عمل یا کاری است که با ایجاد مطلوبیت یا خدمات جهت تأمین حوائج بشری سر و کار داشته باشد. به معنای محدودتر و روشن­ تر، تولید کالا یا خدمات به طرزی مؤثر و با هزینه کمتری بر طبق معلولات فنی موجود با مؤثرترین وسیله است.

Economics علم اقتصاد، علم ثروت و علمی است که امکانات و منابع تولیدی محدود را به وسائلی با درخواست­ های نامحدود بشر تطابق می­ دهد. قواعدی که تمرکز اصلی آن بر مطالعه و بررسی تخصیص منابع کمیاب جهت تأمین نیازهای انسان است. همچنین مطالعه و بررسی تولید، توزیع و ثروت در یک جامعه انسانی است. از تولید و تخصص و کالاها و خدمات برای رفع احتیاجات بشری بحث می­ کند و برخی از شقوق عمده عبارتند از اقتصاد کشاورزی، اقتصاد کاربردی، اقتصاد مصرف­ کننده، اقتصاد بین الملل و…

اقتصاد آزاد

اقتصاد اتمی (ذره ای- فردی)


اقتصاد مربوط به حدود فعالیت یک واحد اقتصادی است. این واحد اقتصادی به صورت فرد مصرف­ کننده، فرد تولیدکننده و فرد پس­ انداز کننده در نظریه­ های کلاسیک به کار می­ رفت. در دنیای نوزدهم و حتی اوائل قرن بیستم سیستم­ های اقتصادی تحت نفوذ و تسلط اقتصاد ذره­ ای دامنه­ ی فعالیت دولت را محدود می­ کردند.

اقتصاد اثباتی

اقتصاد عملی. اقتصاد واقعی. علم اقتصادی که مبتنی بر واقعیات قابل پژوهش سر و کار داشته باشد و با استناد به واقعیات بیان می­ شود. بررسی آن دسته از مقولات و موضوعات اقتصادی که لااقل بتوان به طور اصولی از طریق مشاهدات و تجربیات واقعی و بدون قضاوت برپایه ارزش­ های ذهنی، صحت آنها را اثبات کرد. به طور کلی اقتصاد اثباتی توصیفی است و شامل نتیجه گیری­ های قطعی (مانند اینکه بیکاری خیلی زیاد است) یا نتیجه­ گیری شرطی مانند اینکه (نرخ بیکاری کاهش می­ یابد).

اقتصاد اجاره­ ای

اقتصادی که از ویژگی های دوره فئودالیته است. به این شکل که فئودال پول یا زمین خود را اجاره می داد. فرد مالک با خرید ملک، حقوق نهادی مالکیت را خریداری می نمود و جامعه نفعی از آن نمی برد.

اقتصاد اجتماعی

اقتصاد در ارتباط با مسائل اجتماعی. اقتصادی که جستجو و کشف طرق و موجبات بهزیستی جامعه بشری را هدف خود می داند. شاخه ای از علم اقتصاد که در آن از کاربرد اصول اقتصادی در ارتباط با مسائل اجتماعی صحبت می­ شود. هدف اقتصاد اجتماعی، تأمین مسکن، بهداشت و سلامت، تغذیه کودکان، چگونگی تنظیم روابط کارگری و کارفرما و… است.

اقتصاد ادغامی

اقتصاد یکپارچه. به وضعیتی اطلاق می­ شود که بخش­ های مختلف اقتصاد مانند صنعت و کشاورزی به هم وابسته باشند.

اقتصاد ارتدوکسی

اقتصاد طرفدار عدم دخالت دولت در بازار را گویند.

اقتصاد آزاد

اقتصاد بگذار بگذرد. منظور این است که دولت باید امور اقتصادی را آزاد بگذارد. اقتصادی است که در آن جریانات و عملیات اقتصادی اساسی و عمده به وسیله تصدی بخش خصوصی فارغ از نظارت مستقیم و فعالیت دولت اداره می­ شود. اقتصادی که در آن دولت در تصمیم گیری بازرگانی یا در حق انتخاب مصرف کننده دخالت نمی کند و تنها از طریق فراهم آوردن امکانات زمینه رشد اقتصادی را فراهم می سازد. در شکل افراطی آن، دولت هیچگونه دخالتی در تولید و توزیع نمی کند.

اقتصاد آزمایشگاهی

اقتصاد تجربی. از شاخه­ های نوبنیاد در علم اقتصاد است که طی آن پژوهندگان مدل­ های اقتصادی را در آزمایشگاه مورد آزمون قرار داده و با استفاده از داده­ ها و اطلاعات موجود، طرز تبیین رفتار انسان را مورد آزمایش قرار می­ دهند.

اقتصاد استاتیک

اقتصاد بدون تحرک. اقتصادی که در آن نیروهای عرضه و تقاضا با یکدیگر در حالت تعادل هستند و دلیلی برای تغییر از تولید وجود ندارد. اقتصادی که درآن تولید و مصرف سال به سال تقریبا ثابت و کم تغییر است.

اقتصاد اسلامی

روش دین مبین اسلام در تنظیم حیات مادی فرد و جامعه و حکومت است و بر پایه مالکیت مختلط (خصوصی، عمومی، حکومتی) آزادی (نه بی بند و بار) اقتصادی (در حرکت­ های تولیدی، توزیعی و مصرفی) و عدالت اجتماعی استوار است. اقتصاد اسلامی از اصول ارزشی چندی همچون (اصل توحید، اصل معاد، اصل اعتماد به خدا در رزق، اصل انفاق و اصل میانه روی) تأثیر می پذیرد. این اقتصاد تأمین نیازهای مادی بشر و ایجاد رفاه را وسیله ای برای تکامل انسان می داند. جنبه های اجرایی اقتصاد اسلامی بر دو قسمت متمایز الزامی و اخلاقی استوار است. قسمت الزامی یعنی قانون و احکام درباره مالکیت، مالیات، مبادلات، تولید، مصرف و…) و اخلاقی (یعنی دستورات و سفارش در مورد احسان، ایثار، امانت و…) استوار است. حوزه این اقتصاد فراگیر است و از جنبه های مختلفی قابل بررسی می باشد، همچون: اقتصاد بازرگانی (تجارت داخلی و خارجی، بیع و معاملات، مضاربه، ربا، قرض الحسنه، صلح، رهن، خیار، انحصار، رقابت و…) اقتصاد خانواده (مهر، نفقه و ارث) اقتصاد سیاسی (مالکیت، فیء، انفال، خمس، زکات، خراج، درآمد، توزیع ثروت و…) اقتصاد صنعتی (تولید، صنعت، کار، ثبت اختراعات و…) اقتصاد کشاورزی (تولید، مسابقات، مزارعه، اقطاع و…)

اقتصاد آشکار

این اقتصاد در مقابل اقتصاد پنهان است که با مشخصه قانونمند بودن شناخته می شود.

اقتصاد اطلاعات

بر نقش اطلاعات ناقص و پرهزینه درفرآیندهای رقابتی تأکید دارد و نشان می دهد این فرض متداول که عوامل اقتصادی از امکانات گوناگون بازار مطلع هستند فرض چندان معتبری نیست. این رشته جدید اقتصاد باعث شده که به موضوعات هزینه­ های معاملاتی، حقوق مالکیت قراردادهای تکمیل نشده توجه شود.

اقتصاد اعتباری

اقتصادی که در آن بین دریافت کالا و پرداخت بهای آن مدت زمانی فاصله است و مبادلات به وسیله اسناد و پول های اعتباری صورت می گیرد.

اقتصاد اکولوژیکی

اقتصاد بوم شناسانه که در چشم انداز آن، منابع طبیعی و محیط زیست، ثروت های عظیمی هستند که در قیمت گذاری های کنونی مورد توجه قرار نگرفته است.

اقتصاد آموزش و پرورش

شاخه ای از علم اقتصاد است که کاربرد صحیح منابع را در آموزش و پرورش بررسی می کند و به تحقق هدف های نظام آموزشی به اقتصادی ترین وجه یاری می رساند.

اقتصاد انرژی

شاخه­ ای از علم اقتصاد است که در مورد به کارگیری و استفاده صحیح از منابع انرژی و بهره گیری مطلوب از آن و عمدتا بحث در مورد انرژی های تجدیدناپذیر بحث می کند. بخشی از اقتصاد شامل عرضه و تقاضای انرژی و برآورد نیازهای انرژی و برآورد نیازهای آتی انرژی در سطح ملی و بین المللی است.

اقتصاد اینترنتی

اقتصاد متأثر از اینترنت است که کار خریداران و فروشندگان را در امر قیمت ها سهل تر می­ سازد، واسطه­ های بین شرکت­ ها و مشتریان را به کنار می گذارد، هزینه­ های مبادلات را کاهش می­ دهد، موانع ورود به بخش­ های اقتصادی را کم می­ کند، رقابت را افزایش می­ دهد، عملکرد مکانیسم قیمت گذاری را بهبود می بخشد و اقتصاد را به رقابت کامل نزدیک می­ کند.

اقتصاد باز

اقتصادی که وارد تجارت بین المللی می شود و مرزهای خود را به نسبت باز نگه می دارد و بنابراین میزان تجارت خارجی آن به نسبت زیاد است. اقتصاد باز در معرض حوادث بیرون از اقتصاد است.

اقتصاد بازار

اقتصادی که در آن کالاها و خدمات بر اساس قیمت نسبی مبادله می­ گردد. اقتصادی که در آن پرنفوذترین عامل بر قیمت­ ها و مقدار محصولی که باید عرضه گردد، تصمیم مصرف کننده است مبنی بر اینکه وی محصول خاصی را با قیمتی خاص می­ خرد یا نه. اقتصادی که در آن تصمیم گیری درباره تخصیص منابع و تولید بر مبنای قیمت حاصل از مبادلات اختیاری میان تولیدکنندگان، مصرف کنندگان، کارگران و صاحبان عوامل تولید استوار است. اقتصادی که در آن تصمیمات برای اقتصاد مانند چه باید تولید کرد و به چه مقدار و به چه قیمت، به طور خودکار و آزادانه بیشتر در بازار اتخاذ می شود تا توسط مدیریت عمومی دولت.

اقتصاد بخشش

اقتصاد مبتنی بر بخشش. به معنای تعبیه نهادها و سلسله شیوه­ هایی است که به موجبات انجام انتقالات بلاعوض سرمایه­ ها را فراهم می­ سازد. در این اقتصاد قوانین و شرایطی که بخشش باید بر طبق آن صورت پذیرد تا موجب توسعه شود، تعریف می­ شوند.

اقتصاد بخش عمومی

یکی از شاخه های علم اقتصاد است که در آن به تجزیه و تحلیل آثار ناشی از تغییر درآمدها و مخارج دولت (بودجه دولت) در اقتصاد پرداخته می­ شود. این اقتصاد توصیف و تحلیل فعالیت های اقتصادی دولت است و این فعالیت ها چگونگی رفتار افراد را در جامعه تعیین می کنند. اقتصاد بخش عمومی بر اقتصاد خرد و کلان تأثیر می­ گذارد.

اقتصاد بدون ربا

نظام اقتصادی که در آن به سرمایه، عایدی ثابت (ربا) تعلق نمی گیرد.

اقتصاد برنامه ریزی

اقتصادی که در آن دولت (به جای نیروهای بازار و مکانیسم قیمت ها) عامل اصلی تعیین قیمت ها و تولید و تخصیص عوامل تولید در میان پروژه های مختلف تولیدی است. اقتصادی که در آن دولت حاضر در صحنه اقتصادی است و اقتصاد را با استفاده از اهرم­ های گوناگون و برنامه های کوتاه، میان و بلندمدت مورد هدایت و کنترل فرار می دهد.

اقتصاد بسته

اقتصاد منزوی در یک حوزه محدود جغرافیایی بدون مبادله با خارج. یعنی اقتصاد بدون صادرات و واردات.

اقتصاد بهداشت

عرصه­ ای است که ارتباط بین بهداشت و درمان و منابع مصرفی برای ارتقای آن را مورد بررسی قرار می دهد و فلسفه کاربرد فنون آن، تضمین برقراری عدالت اجتماعی، توزیع منطقی و عادلانه منابع، حفظ اثربخشی خدمات در اولویت قرار دادن قشر آسیب پذیر و نیازمندی جامعه است.

اقتصاد پایاپای

اقتصاد تهاتری. اقتصاد مستقیم. اقتصاد بدون پول. اقتصادی که در آن نیازهای افراد از طریق مبادله کالاها و خدمات اضافی یکی با کالاها و خدمات اضافی دیگری تأمین می گردد. قبل از پیدایش پول.

اقتصاد پنهان

اقتصاد زیرزمینی. اقتصاد سیاه. اقتصاد غیرقانونی. اقتصادی که خارج از سیستم متعارف و رسمی جریانات اقتصادی و مخصوصا توزیع اطلاعات و فرصت ها عمل می کند.

اقتصاد پوپولیستی

اقتصاد توده پسند. اقتصاد هوادارساز و کارهای اقتصادی عامه پسند.

اقتصاد پولی

اقتصادی که در آن مبادلات به وسیله پول صورت می­ گیرد و تهاتر کالاها در آن نقشی ندارد.

اقتصاد پولگرایان

اقتصاد طرفدار سیاست های پولی.

اقتصاد پیرامون

اقتصادهای مسلط، موجبات پیدایی مناطق اقتصادی را فراهم می­ سازند که فعل و انفعالات خاصی ناشی از اوضاع و شرایط اقتصادی در آنان آزادانه صورت می­ یابند و به این ترتیب کسادی سرمایه داری بین المللی بیش از همه بر آنان اثر می­ گذارد چراکه این ملل پیرامون فاقد تحرک عوامل و وسایل لازم جهت کاستن از شدت ضربه می­ باشند.

اقتصاد پیشه وری

اقتصادی است که چارچوب جغرافیایی فعالیتش شهر یا دهستان است و پیشه وران بنام شغلشان تشکیل گروه های شغلی داده و بنابر سفارشات به تولید می پردازند.

اقتصاد تجربی

ترکیبی است از تجزیه و تحلیل تجربی تاریخی و نیز روش های تئوریکی در آزمون و مطالعه مسائل اقتصادی.

اقتصاد تحلیلی

اقتصادی که رفتارهای بشری را در زمینه تولید، توزیع و مصرف تجزیه و تحلیل می کند تا قدرت پیش بینی پدیده­ های اقتصادی را به دست آورد.

اقتصاد تخته سیاه

آدام اسمیت با این باور که جز از راه مشاهده و لمس یک پدیده نمی توان رفتار آن را بازشناخت، پیوسته از اقتصادی که خود آن را اقتصاد تخته سیاه می نامد به اقتصاد جهان واقعی روی می آورد.

اقتصاد تدبیری

مبتنی است بر سلسله تدابیری که اداره کنندگان جامعه بر مبنای قواعد اقتصاد برای جهت بخشیدن به وضع اقتصادی کشور و رفع مشکلات و نابسامانی های اقتصادی آن می اندیشند.

اقتصاد ترابری

شاخه نوینی از دانش اقتصاد است که به جستجوی حد بهینه تخصیص منابع در ترابری، رابطه حمل و نقل با رشد اقتصادی، قیمت گزاری حمل و نقل و… می پردازد.

اقتصاد تشریعی

اقتصادی که به صورت امر و نهی ها یا تفسیر و ارزیابی آنها در یک مکتب ارائه شده است و از دوبخش احکام اقتصادی و نظام اقتصادی تشکیل می یابد.

اقتصاد تعادل جزیی

بهینه یابی در بازار، رفتار مصرف کننده، رفتار تولیدکننده.

اقتصاد تعادل عمومی

مطالعه نیروها و عواملی که تعادل را در کل اقتصاد برقرار می کند.

















اصطلاحات دندانپزشکی

در این مطلب سعی شده اکثر اصطلاحات رایج و معروف در شغل دندانپزشکی را ذکر کنیم .

امید است  با آشنایی با این لغات دندانپزشکی شما مراجعه کننده عزیز هم با اطلاعات بیشتر و اعتماد به نفس بالاتر به مطب دندانپزشک مراجعه بفرمایید .

آبسه: عفونت دندانی، که اغلب به دلیل مردن و متلاشی شدن عصب (پالپ) درون دندان، در نوک ریشه ی دندان ایجاد می شود.

آکلوژن:  نحوه ی قرارگیری دندان ها حین استراحت و حین جویدن و بلعیدن.

آرام بخش خوراکی: آرام بخشی والیوم مانند است که پیش از درمان به صورت قرص به بیمار داده می شود. بیمار همچنان کاملا آگاه است ولی کمتر از قبل اضطراب دارد.

آرام بخش وریدی: نوعی نیمه بی هوشی که به عنوان آرام بخش استفاده می شود ولی بیمار را بیهوش  نمی کند. از آرام بخش وریدی برای جراحی های ناخوشایند و طولانی مدت یا در صورت ترس بیمار استفاده می شود. این نوع آرام بخش درون دست تزریق می شود. فردی که آرامبخش به او تزریق شده معمولا دچار فراموشی می شود و اتفاقات قبل، حین یا بعد از فرآیند را بخاطر نمی آورد.

آمالگام دندانی (آلیاژ جیوه باچند فلز دیگر):آمالگام دندانی ترکیب نصف به نصف جیوه ی مایع و پودر نقره، مس، قلع، روی و سایر فلزات است. آمالگام به دندان نمی چسبد، بنابراین حفره ها به نحوی تراش می خورند که پس از سفت شدن آمالگام بتوانند آن را در خود نگه دارند. زمانی که قرار باشد پس از پرکردگی آمالگام دندانی از اینله استفاده کرد، ممکن است بسیار مخرب باشد، برای مثال، جایی که قرار باشد حفره به سمت سطح دندان تراش بخورد تا در آوردن و چسباندن ممکن شود. آمالگام کمکی به زیبایی دندان نمی کند و همچنین نگرانی هایی در مورد استفاده از این فلزات، بخصوص جیوه در آمالگام دندانی برای سلامتی وجود دارد.

اچ کردن: استفاده از ژل اسیدی برای ایجاد سطح سخت میکروسکوپیک روی مینای دندان یا عاج دندان که رزین ها روی آن پیوند می خورند (می چسبند).

اختلالات مفصل فکی (TMJ): این نامی است که به مفصل فک داشته شده است-جایی که فک پایینی به استخوان معبدی جمجمه می رسد. واژه ی اختلالات به این حقیقت بر می گردد که مفصل برخی افراد ممکن است هنگام باز و بسته کردن دهان صدای کلیک مانندی بدهد یا در باز کردن دهان محدودیت داشته باشند و فک پایین آن ها در حین باز و بسته شدن انحراف داشته باشد و گاهی روی هم قفل شود. گاهی این مشکل با درد و سر درد همراه است.

ارتودنتیک (ارتودنسی):“ارتو” به معنی درست کردن و “دنت” به معنی دندان است. این دندانپزشکان اغلب متخصصینی هستند که دندان ها را با استفاده از براکت های ارتودنسی صاف می کنند. آن ها این کار را توسط گسترش قوس های دندانی (که در طول تکامل از زمان های ماقبل تاریخ پایین آمده است) یا کشیدن بعضی دندان ها برای باز کردن جا انجام می دهند. ارتودنسی ممکن است ثابت یا متحرک باشد.

اشعه ی ایکس:  نوعی تابش الکترومغناطیسی که می تواند به بافت نرم و استخوان نفوذ کند و روی فیلم عکاسی یا صفحات حساس به نمایش در بیاید. اشیاء متراکم تر به رنگ سفید در می آیند (بدلیل اینکه آن ها راه عبور اشعه ی ایکس را می بندند) و اشیاء کمتر متراکم به رنگ سیاه در می آیند. پس پرکردگی های ریشه و پرکردگی های فلزی سفید و حفره های درون استخوان یا نواحی اطراف ریشه ها سیاه بنظر می آیند.

ایمپلنت ها: فلزی-اغلب از فلز تیتانیوم_ “پیچ ها” یا “دندانه ها”ییکه برای قرار دادن به جای ریشه ی دندان ها بکار می روند (که نباید آن ها را با پست که درون ریشه ی دندان قرار می گیرد اشتباه گرفت). می توان از ایمپلنت ها برای تقویت روکش، بریج (پل دندانی) یا دندان مصنوعی استفاده کرد.

اندودنتیست: دندانپزشک متخصص در امور پر کردن ریشه یا جراحی رتروگراد پر کردن ریشه – اغلب آن هایی که مشکل هستند یا درمان مجدد آن پرکردگی هایی که موفق نبوده اند.

اینله:  ترمیم (اغلب طلا یا سرامیک) که اغلب در لابراتوآر دندانپزشکی ساخته می شود و در محل مورد نظر در دندان چسبانده می شود. نیاز به قالب گیری، دو بار مراجعه به دندانپزشکی و پرکردگی های موقت در خلال این مدت دارد، مگر اینکه بلافاصله در محل، توسط دستگاه مخصوص از طریق یک تصویر اسکن شده از دندان ساخته شود.

بی حسی موضعی:  اغلب شامل نورآدرنالین (نور اپی نفرین) می شود که بی حسی را برای مدت بیشتری موثر نگه دارد- و از خونریزی بیش از حد حین جراحی یا کشیدن دندان جلوگیری کند. برخی افراد ممکن است به بی حسی موضعی عکس العمل بدی نشان دهند، مخصوصا اگر بطور مستقیم به رگ ها تزریق شده باشد (راه دقیقی برای شناسایی آن نیست). بی حسی موضعی از طریق بستن موقت راه انتقال سیگنال های عصبی عمل می کند.

بی حسی نسبی: مخلوط گاز دی نیتروژن مونوکسید و اکسیژن مورد استفاده برای زنان باردار. این نوع بی حسی اضطراب و درد را کاهش می دهد اما همچنان بی حسی موضعی نیاز است.

بیماری لثه: با اینکه بیماری لثه با التهاب همراه است ولی مساله ی اصلی این است که به تدریج استخوانی که دندان ها را در فک نگه می دارد از بین می برد. پلاک در شکافی که لثه و دندان بهم می رسند برجا می ماند و منجر به التهاب می شود، که اگر در طی یک دوره ی زمانی برداشته نشود می تواند منجر به روند مخرب تدریجی شود.

هر چه زمان می گذرد این مشکل باعث از بین بردن دندان از زیر می شود، و سرانجام منجر می شود که بجای درمان پوسیدگی دندان، دندان نیاز به کشیدن داشته باشد. این بیماری اغلب تا رسیدن به مراحل نهایی بدون درد یا علائم خاصی باقی می ماند. بیماری لثه یکی از عوامل اصلی بوی بد دهان است. همچنین مشخص شده است که این بیماری با بیماری هایی مثل بیماری قلبی و پره اکلامپسی از طریق مسمومیت سیستمیک بدن در ارتباط است.

بیماری لثه (Periodontal disease): رجوع شود به بیماری لثه

پالپ: رجوع شود به عصب

پرسلن ترکیبی با فلز (PFM): نوعی ماده ی روکش و بریج که استحکام اساسی از طریق ساختار فلزی و سپس پرسلن پخته شده روی آن بمنظور زیبایی بدست می آید.

پر کردن ریشه: رجوع شود به درمان اندودنتیک.

پر کردن ریشه بصورترتروگراد: زمانی استفاده می شود که دسترسی طبیعی به سیستم کانال ریشه توسط پست ها مختل شده است. این روش شامل یک نیمه جراحی و برداشتن نوک ریشه ی دندان، پاک سازی و بستن آن است. سوابق نشان داده که معمولا شامل استفاده از آمالگام دندانی است.

پروسرا: نوعی ماده ی روکش زیبایی که “هسته”ی اساسی از ماده ی آلومینیوم یا زیرکونیوم را وارد می سازد تا به تقویت و سپس لایه دهی به پرسلن معین برای زیبایی سطحی بپردازد.

پریودنتیست: “پری” به معنی اطراف و “دنت” به معنی دندان است. پریودنتیست ها متخصصینی هستند که به درمان تمامی جنبه های بیماری لثه می پردازند. این کار ممکن است شامل پاک سازی زیر لثه (که به نام پرداخت ریشه شناخته می شود) و/یا جراحی لثه شود.

پست ها:  معمولا به صورت پیش ساخته یا پست ریختگی هستند. این پست ها درون کانال های پر شده ی ریشه ی دندان مرده قرار می گیرند تا از روکش یا بریج حمایت کنند. برخی پست های غیر فلزی هم اکنون در دسترس هستند.

پلاک: رسوب نرم غذاها یا باکتری مرده. با مسواک زدن موثر می توان آن را از بین برد.

پوسیدگی دندان (Dental Caries):  این کلمه در واقع اصطلاح دقیق و تخصصی برای پوسیدگی دندان (Decay) است. اسید تولید شده توسط باکتری فعال در قند، مینای دندان را نرم می کند و به باکتری اجازه می دهد تا به عاج داخلی دندان نفوذ کند، جایی که پوسیدگی اغلب تا زمانی که روی پالپ داخلی (عصب) اثر نگذاشته و موجب ایجاد درد و/یا عفونت نشده بدون علائم باقی می ماند.

پین ها: زمانی بکار می روند که یک گوشه یا یک نوک دندان از بین رفته باشد. کار پین ها در واقع تقویت مواد پرکردگی است. پین ها ممکن است باعث ترک خوردن داخلی دندان و از بین رفتن عصب شود.

پیوستگی شیمیایی (چسباندن دندان): اغلب به همراه مواد اچ کننده مورد استفاده قرار می گیرد. ژلی اسیدی روی دندان قرار داده می شود که باعث زبری میکروسکوپی مینای دندانی می شود که قرار است رزین مایع رویش قرار داده شود و اغلب اوقات با نور ست می شود. این کار باعث می شود سایر مواد پرکردگی رزینی به دندان پیوند بخورند (بچسبند). از این روش برای چسباندن مواد به عاج دندان نیز استفاده می شود.

تداخل: بدین معنی که دندان ممکن است در هنگام جویدن با فک بالا یا پایین برخورد کند و موجب مشکلات TMJ شود و/یا اینکه منجر به آسیب رسیدن به دندان درگیر شود

تزریق ماده ی بی حسی از طریق انسداد عصب از ریشه:  بیشتر مواقع برای اشاره به بی حسی دندان های فک پایین بکار می رود، که شامل تزریقی است که نیمی از فک پایین را بی حس می سازد. فک پایین ، بر عکس فک بالابسیار ضخیم تر است و به ماده ی بی حس کننده اجازه نمی دهد که به درون استخوان نفوذ کند، بنابراین باید عصب را از عقب دهان، در جایی که وارد استخوان فک می شود بی حس کرد.

جرم دندانی:پلاکی است که رسوب کرده و سفت شده است. برداشتن تخصصی این پلاک نیاز به دندانپزشک یا متخصص بهداشت دارد.

درمان عصب کشی (اندودنتیک): “اندو” به معنای “درون” و “دنت” به معنای “دندان” می باشد. این درمان شامل پاک سازی تمام ذرات زنده ی درون سیستم ریشه ی دندان، ضدعفونی و پر کردن تمام فضا با ماده ی پر کننده ی غیر زنده می شود. پس از درمان، دندان ها ضعیف می شوند و تغییر رنگ می دهند و ممکن است نیاز به روکش یا پوششی برای محافظت از آن ها در مقابل شکستگی احتمالی باشد.

همچنین باید توجه داشت که دندانی که ریشه اش پر شده می تواند مانند یک منبع عمل کند و باکتری در درون عاج دندان و اطراف آن بدون تشخیص رشد کند و همچنین کانال های فرعی دندان ها هم به صورت غیر هوازی در بیایند و همانند منبعی برای سموم و باکتری درون بدن عمل کنند.

دندان های آسیای بزرگ:  دندان های بزرگ خلفی که برای جویدن و خرد کردن غذا بکار می روند. اولین دندان آسیای بزرگ بزرگترین بخش کار را انجام می دهد. دندان های آسیای بزرگ معمولا سه تا چهار ریشه دارند، ولی ممکن است این ریشه ها در برخی دندان ها بهم چسبیده باشند.

دندان پیش آسیا: اصطلاح رایج آمریکایی برای دندان آسیای کوچک. این دندان ها دو نوک هلالی دارند و بین دندان آسیای بزرگ (خلفی) و دندان نیش قرار می گیرند. بطور کلی در اغلب افراد هشت دندان پیش آسیا وجود دارد- دو تا در سمت راست و دو تا در سمت چپ هم در فک بالا و هم در فک پایین. اگر دهان را به چهار قسمت تقسیم کنیم در هر ربع دهان معمولا یکی از دو دندان پیش آسیا کشیده می شود تا در افرادی که مشکل تجمع (ازدحام) دندانی دارند بتوان از درمان ارتودنسی برای هم تراز کردن دندان ها استفاده کرد.

دندان ثنایا: چهار دندان قدامی فک بالا و فک پایین که تیغه مانند هستند و برای گاز گرفتن بکار می روند.

دندان شیری: 20 دندان نوزاد از سن 5 تا 13 سالگی با 32 دندان دائمی جایگزین می شوند.

دندان عقل: دندان های عقل آخرین دندان هایی هستند که در می آیند (دندان ها ی آسیای بزرگ سوم) و اغلب جای کافی برای آن ها وجود ندارد، یعنی ممکن است نهفته باشند و نیاز به کشیدن وجود داشته باشد.

دندان نیش: اصطلاحی انگلیسی برای آنچه در زبان آمریکایی Cuspid نامیده می شود. دندان تیز بزرگ که در کنار دندان های پیشین قرار گرفته است و برای جویدن گوشت استفاده می شود و در بیشتر حیوانات گوشتخوار نیز دیده می شود.

رسوب (جرم): واژه ی رایج برای جرم calculus. پلاک رسوب کرده که نیاز به از بین بردن تخصصی دارد.

روکش: رجوع شود به کلاهک محافظ دندانی (روکش).

روکش موقت:از پلاستیک ساخته شد و با سمان موقت در جای خود قرار می گیرد تا ترمیم دائمی آماده شود (یا نحوه ی بهبود ارزیابی شود، یا غیره).

زیرکونیوم: بروزترین ماده ی روکش دندانی زیبایی است. بخش داخلی روکش از زیرکونیوم ساخته شده که سفید است و به خوبی قرار می گیرد و می تواند فشارهای محتمل درون دهان را تحمل کند و بعد با پرسلن برای بدست آوردن زیبایی مطلوب پوشیده می شود.

سایش دندانی: معمولا به دلیل مسواک زدن ایجاد می شود.

سایش (شیمیایی) دندانی: به اثر ترکیبی نرم شدن دندان با غذاها و نوشیدنی های اسیدی و/یا داروها که اغلب با مسواک زدن بیش از حد همراه است اطلاق می شود.

سرامیک:مواد ترمیم کننده ی شیشه مانندی هستند که می توان آن ها را ترمیم یا آسیاب کرد یا یک متخصص می تواند با استفاده از سرامیک پودر شده در لابراتوار آن را بسازد و سپس بپزد.

سفید کردن دندان: سفید کردن دندان را می توان در مطب توسط نور و قرار دادن دقیق ژل یا در خانه توسط تری هایی که مخصوص هر فرد ساخته می شوند و ژل انجام داد. ماده ی سفید کننده به درون دندان نفوذ می کند، ولی با این حال هیچ آسیب بلند مدتی در این مورد مشاهده نشده است. برخی از حساسیت بعد از سفید کردن دندان شکایت می کنند. با اینکه اثرات بلند مدت سفید کردن دندان هنوز بطور کامل مشخص نشده ولی مسلما این کار بسیار کم ضررتر و موثرتر از دیگر روش های درمان دندان تغییر رنگ داده شده، است.

سینوس:  دو معنی دارد. یکی حفره های پر شده از هوای درون جمجمه، یعنی : سینوس فک فوقانی یا سینوس پیشانی، و دیگری، عفونتی که از طریق یک کانال یا شبکه از داخل دندان به بیرون به سمت استخوان تخلیه می شود و مانند یک جوش بنظر می آید. این عفونت ها می توانند داخل دهانی باشند یا از طریق پوست به بیرون تخلیه شوند.

عاج دندان: همان عاج درون دندان است. عاج یک ماده ی سخت زنده است که توسط تعداد زیادی لوله های کوچک بوجود آمده است که از عصب و منبع تامین خون در مرکز دندان به سمت مینای دندان و سطح ریشه تشعشع می کنند. پوسیدگی (Dental Caries) اغلب به مینای دندان نفوذ می کند و سپس از عاج دندان سر بیرون می آورد.

عصب: بخش زنده ی داخلی دندان (به نام پالپ هم شناخته می شود) که شامل اعصاب، خون و عروق لنفاوی و باقیمانده ی بافت هایی می شود که در اصل دندان را شکل می دهند. ممکن است بمیرد و در مواقع خاص نیاز به کشیدن یا پرکردگی ریشه داشته باشد.

قطع نوک (apex) ریشه ی دندان: یک نیمه جراحی است که در آن نوک ریشه ی عفونت کرده برداشته می شود و کانال ریشه ی دندان پر می شود. در طول تاریخ بطور مداوم از آمالگام دندانی استفاده می شد و اغلب از جایی که دسترسی به بالای دندان به دلیل پست ها یا روکش ها یا جایی که پر کردن ریشه ناموفق بوده صورت می گیرد.

کامپوزیت:  ماده ی پر کننده ی هم رنگ دندان که شامل ذرات شیشه ای در یک رزین پلاستیکی می شود. معمولا به کامپوزیت نور فرابنفش تابانده می شود ولی در برخی انواع دیگر کامپوزیت می توان آن را با مخلوط دو خمیر هم فعال کرد.

کلاهک محافظ دندان (روکش): واژه ی مترادف روکش، که از جنس سرامیک یا طلا ساخته شده و یا دارای ساختار درونی فلزی است (بمنظور ایجاد استحکام) که با پرسلن یا چینی (بمنظور حفظ زیبایی) پوشیده شده است. معمولا از کلاهک یا روکش برای پوشش دادن و محافظت از دندان های شکننده، دارای پرکردگی های وسیع یا دندان های عصب کشی شده بمنظور حفاظت از دندان و/یا بهبود ظاهر آن بکار می رود.

کیست: حفره ی پر شده از مایع که درون استخوان فک شکل می گیرد و اغلب درون یک کیسه ی غشایی قرار دارد. بدن تلاش می کند تا سدی ایجاد کند و ماده ی عفونی را در بر بگیرد. این اقدام می تواند با علائم بیماری یا بدون علائم بیماری باشد.

گرانولوم:  اغلب عفونتی مزمن در اطراف ریشه ی دندان است. زمانی که بدن تلاش می کند تا از انتشار مواد سمی درون دندان جلوگیری کند، یک کیست از بافت فیبری عفونی بوجود می آورد.

گلاس آینومر:  ماده ی مخصوص پرکردگی که شامل ذرات شیشه ای است که در ژل های اسیدی حل شده اند تا ماده ی پرکردگی جامد هم رنگ دندان را شکل دهند. استحکام ساختاری آنچنانی ندارد ولی به عاج دندان پیوند می خورد. معمولا در دندان های شیری بکار می رود. آزاد کننده ی فلوراید است.

لاینینگ (کف بندی):  لایه ی نازکی از مواد که روی کف حفره قرار می گیرد تا از پالپ محافظت کند. برخی نگرانی ها در مورد مسمومیت و/یا حساسیت به برخی مواد بکار رفته در مواد لاینینگ وجود دارد.

مینای دندان: بخش قابل رویت دندان. این لایه ی مرده ی به شدت رسوب کرده عاج زنده ی دندان را پوشش می دهد و سخت ترین ماده در بدن انسان است.
















اصطلاحات تخصصی دندانپزشکی مربوط به بخش درمان

        

ایمپلنت (Implant)

ایمپلنت دندانی یک پیچ است که به عنوان ریشه‌ دندان توسط یک متخصص، درون فک قرار داده می‌شود.

                 

آمالگام (Amalgam)

آمالگام، ماده پرکننده ایده‌آل در دندانپزشکی و مرکب از ۵۰% جیوه ۳۴/۵% نقره ، ۹% قلع ، ۶%
مس و ۰/۵% روی می باشد. آمالگام آلیاژی است که دو فلز اصلی تشکیل دهنده آن جیوه و نقره است و عناصر دیگر مانند قلع و مس برای ایجاد بعضی خواص به این ترکیب اضافه شده‌اند. آمالگام قبل از ترکیب شدن برای آلیاژ به صورت دو قسمت پودر و مایع وجود دارد.

            

اباتمنت (Abutment)

ایمپلنت دندانی از دو جز اصلی ساخته شده‌ است. یکی فیکسچر و دیگری اباتمنت. ابتدا به جای دندانی که از دست داده‌اید فیکسچر در داخل استخوان فک شما کار گذاشته می‌شود و سپس بر روی آن اباتمنت همراه با روکش ساخته شده قرار خواهد گرفت.

   

کامپوزیت (Composite)

مواد دندانی (مواد ترمیمی سفید) که در دندانپزشکی برای ترمیم تاج و یا چسباندن (ترمیم همرنگ دندان) استفاده می شود و از ترکیبات مختلفی ساخته می شود مثل رزین و ذرات کوارتز. اتصال مواد کامپوزیتی به دندان، «باندینگ» خوانده می شود.
کامپوزیت ها ابتدا تنها برای دندان های قدامی (جلویی) به کار می رفت تا هم رنگ دندان باشد اما هم اکنون انواع مختلفی از آن برای همه نواحی دندانی از جمله انواع مخصوص دندان های خلفی (عقبی) نیز ارائه شده است.
کامپوزیت ها به دو صورت خودسفت شونده یا سلف کیور (Self Cure) باشند و یا با نورسفت شونده یا لایت کیور (Light Cure) موجود می باشند. انواع سلف کیور امروزه کاربرد کمتری دارند و لایت کیورها به دلیل استحکام و دوام، بیشتر مورد استفاده قرار می گیرند.

                 

بلیچینگ (Bleaching)

با گذشت زمان و افزایش سن معولاً دندان ها دچار تغییر رنگ می‌ گردند. این تغییر رنگ در اثر تغییر مواد معدنی مینا و عاج صورت می‌گیرد، به کلام دیگر انسجام مینا به مرور کم شده و شفافیت خود را از دست می‌دهد. بلیچینگ پروسه ای ست که طی آن با استفاده از مواد اکسیدکننده شمیایی، دندان های طبیعی تغییر رنگ یافته، سفید می شوند (طی این روند رنگ دندان ها نسبت به حالت اولیه روشن تر می شود). جنس دندان از عوامل تعیین کننده در میزان سفید شدن دندان است. بر اساس اینکه سفید کردن دندان در مطب انجام شود و یا در خانه، به دو صورت Home Bleach و Office Bleach نامگذاری می شود و شیوه آنها نیز متفاوت است.

                  

اچ کردن (Etching)

استفاده از ژل اسیدی برای ایجاد سطح سخت میکروسکوپیک برروی مینای دندان یا عاج دندان به منظور ایجاد قابلیت پیوند آن با رزین ها.

                                                       

اف آر سی (FRC)

روشی مقرون به صرفه برای جایگزینی دندان از دست رفته است که در آن به جای فلز، کامپوزیت های تقویت شده با فایبر، پليمرهای تقويت شده با الياف به همراه کامپوزیت استفاده می شود. قاب فیبر به دندان طبیعی با چسب متصل شده می شود بطوری که باند بین کامپوزیت و مینای دندان قدرتمندترین پیوند ممکن در دهان است.

                      

اوردنچر (Overdenture)

اوردنچر نوعی دست دندان است که در دهان بر روی تعدادی پایه قرار می گیرد. این پایه ها می توانند دندان های بیمار باشند که عصب کشی شده و کوتاه می شوند تا در زیر دست دندان قرار بگیرند و یا این پایه ها می توانند ایمپلنت هایی باشند که در فک بیمار قرار داده شده اند.

                                                   

بازسازی تاج (Build-up)

به بازسازی تاج دندان که در اثر پوسیدگی، شکستگی یا تراش از بین رفته باشد، به کمک مواد ترمیمی و یا روش های دیگر گفته می شود و معمولاً پس از بیلدآپ تاج دندان، روی آن روکش یا کراون قرار داده می شود. بیلداپ دندانی می تواند با مواد ترمیمی مثل آمالگام یا کامپوزیت باشد و یا با پست و کر انجام گیرد. 

پیش از گذاشتن کرون (روکش) برای تاج دندان، لازم است ساختار حمایت کننده آن ایجاد شود. بخشی از تاج که برای حمایت از روکش مهیا می شود بطوری که ممکن است با بیلدآپ توسط مواد ترمیمی، پین داخل تاج، پین داخل کانال (پست های پیش ساخته) یا پست داخل کانال باشد. 

* پین بیلداب به روشی گفته می شود که تاج دندان از بین رفته و با گذاشتن پین در تاج یا داخل کانال ریشه دندان، شکل تاج دندان با مواد ترمیمی باز سازی می شود. 
به ساختار های مصنوعی که جایگزین ساختار از دست رفته دندان می شوند، رستوریشن (Restoration) گفته می شود. روکش یا کراون (Crown) یک رستوریشن است که سطح خارجی تاج دندان را می پوشاند یا به اصطلاح روکش (Veneer) می کند.

                                 

بریج (Bridge)

بریج جهت درمان بی دندانی ساخته می‌شود، به این صورت که دو دندان یا ایمپلنت دو طرف ناحیه بی دندانی را همانند پلی به هم متصل کرده و به این ترتیب دندان و یا دندان های از دست رفته را جایگزین می کند. بریج به طور دائم به دندان ها متصل می شود و جهت ساخت آن لازم است که دندان ها تراشیده شوند. در اغلب بریج ها دو طرف محل اتصال دندان های پایه روکش می‌شوند و در بعضی از آنها بریج به دندان های دو طرف توسط باله‌هایی می چسبد و در برخی مواقع این بریج تنها از یک طرف پایه دارد. بریج ها از جنس چینی یا سرامیک اتصال یافته به فلز و گاهی اوقات تنها به وسیله ی مواد سرلمیکی یا چینی ساخته می‌شوند.

              

بیوپسی (Biopsy)

بیوپسی نمونه برداری از بافت زنده است که می تواند زیر میکروسکوپ و یا با روش های شیمیایی انجام شود.معمولاً تشخیص بیماری های دهان با بیوپسی انجام می‌شود.

                    

بیحسی (Anesthetic)

برای بی‌حس کردن محیط‌ دهان، بسته به نوع کاربردی که دندانپزشک از بی‌حسی در نظر دارد، از مواد و تکنیک‌های مختلفی استفاده می‌شود. لیدوکائین به عنوان متداول‌ترین بی حس کننده موضعی در جراحی‌های کوچک و دندانپزشکی استفاده می‌شود.

                               

بی حسی موضعی (Local anesthesia)

اغلب شامل نورآدرنالین (نور اپی نفرین) می شود که بی حسی را برای مدت بیشتری موثر نگه دارد و از خونریزی بیش از حد حین جراحی یا کشیدن دندان جلوگیری کند. برخی افراد ممکن است به بی حسی موضعی عکس العمل بدی نشان دهند، بخصوص اگر بطور مستقیم به رگ ها تزریق شده باشد (راه دقیقی برای شناسایی آن نیست). بی حسی موضعی از طریق بستن موقت راه انتقال سیگنال های عصبی عمل می کند.

                              

بی حسی نسبی

این نوع بی حسی اضطراب و درد را کاهش می دهد اما همچنان به بی حسی موضعی نیاز است. در این نوع بی حسی از مخلوط گاز دی نیتروژن مونوکسید و اکسیژن استفاده می شود که بیشتر برای زنان باردار نیز کاربرد دارد.

                                  

تزریق ماده ی بی حسی از طریق انسداد عصب از ریشه

بیشتر مواقع برای اشاره به بی حسی دندان های فک پایین بکار می رود، که شامل تزریقی است که نیمی از فک پائین را بی حس می سازد. فک پایین، برخلاف فک بالا بسیار ضخیم تر است و به ماده ی بی حس کننده اجازه نمی دهد که به درون استخوان نفوذ کند، بنابراین باید عصب را از عقب دهان، در جایی که وارد استخوان فک می شود بی حس کرد.

                                     

آرام بخش خوراکی

آرام بخشی والیوم مانند است که پیش از درمان به صورت قرص به بیمار داده می شود و بعد از مصرف آن بیمار همچنان کاملاً هوشیار و آگاه است ولی کمتر از قبل اضطراب دارد.

             

آرام بخش وریدی

نوعی نیمه بی هوشی که به عنوان آرام بخش استفاده می شود ولی بیمار را بیهوش  نمی کند. از آرام بخش وریدی برای جراحی های ناخوشایند و طولانی مدت یا در صورت ترس بیمار استفاده می شود. این نوع آرام بخش درون دست تزریق می شود. فردی که آرامبخش به او تزریق شده معمولاً دچار فراموشی می شود و اتفاقات قبل، حین یا بعد از فرآیند را بخاطر نمی آورد.

                     

بایت وینگ (Bitewing)

بهترین حالت رادیوگرافی برای تشخیص پوسیدگی های بین دندانی و بررسی وجود تحلیل استخوان حمایت کننده دندان ها می باشد. جهت تهیه این رادیوگرافی،‌ حلقه کاغذی که دارای یک زبانه (wing)  کوچک است را دور فیلم قرار می دهند، بعد از جایگذاری آن در دهان بیمار، ‌بیمار روی زبانه را گاز می گیرد و در این حالت عکس گرفته می شود. به این خاطر وینگ نامگذاری شده و در نهایت تصویری از دندان های دو فک را در چنین تصویری ارائه می دهد.

                      

روت کانال (Root Canal Therapy - RTC)

معالجه ریشه دندان، درمان ریشه دندان، معالجه ریشه، اندو، روت کانال تراپی، روت کانال، آر سی تی، عصب کِشی، عصب کُشی                 
روت کانال تراپی که به اشتباه به آن عصب کشی نیز گفته می شود یکی از درمان های مهم در دندانپزشکی می باشد. در ابتدا کانال ریشه و حفره مغز دندان که  شامل بافت‌های عصبی و رگ‌های خونی و بافت‌های سلولی دیگری می باشد به طور کامل برداشته و تخلیه می‌شوند و سپس تمیز می‌شوند و آنگاه به وسیله یک سوهان کوچک (فایل های اندو)، شکل ‌دهی و با محلول شستشو، عفونت‌ زدایی می‌شوند و سپس آن را با مواد ویژه نرمی مثل گوتاپرکا پر می‌کنند. بعد از این عمل، دندان می‌میرد و اگر بعد از این، دندان عفونی شود باید تحت عمل جراح  انتهای ریشه قرار گیرد.

                          

فیلینگ  (Dental Filling)

جایگزین کردن مواد مصنوعی (مواد دندانی) به جای بافت مینای دندان است که در واقع همان پر کردن دندان می باشد. مواد دندانی مختلفی برای ترمیم تاج دندان وجود دارد که بسته به نوع دندان و نیاز بیمار، به کار می رود.

                        

فیلیپر (Flipper)

یک پروتز متحرک موقتی که در دوره انتظار برای آماده شدن پروتز اصلی استفاده می شود. گاهی به جای بریج و یا ایمپلنت، از فیلیپر برای تک دندان از دست رفته، به صورت دائمی استفاده می کنند.

                                    

اینله (Inlay) و انله (Onlay)

اینلی و انلی حدواسط بين پر كردن و روكش دندان می باشند. در مواردی كه ساختمان كافی دندان برای ساپورت پر كردگی وجود ندارد و در عين حال دندان به شدت آسيب نديده باشد، از اين ها استفاده می شود. جنس اینلی و انلی از طلا، كمپوزيت، رزین و يا سراميك است. عمر این ترمیم ها در صورت مراقبت نسبتاً زياد می باشد و به دو صورت مستقيم و يا غيرمستقيم ساخته می شوند.
فرم مستقيم در مطب انجام می شود و با استفاده از كامپوزيت و رزين صورت می گيرد.
فرم غير مستقيم در لابراتور انجام شده و از جنس طلا و یا سراميك می تواند باشد.

                            

پر کردن ریشه بصورت رتروگراد

زمانی استفاده می شود که دسترسی طبیعی به سیستم کانال ریشه توسط پست ها مختل شده باشد. این روش شامل یک نیمه جراحی و برداشتن نوک ریشه دندان، پاک سازی و بستن آن است.

                                             

پست ها

معمولاً به صورت پیش ساخته یا پست ریختگی هستند. این پست ها درون کانال های پر شده ریشه دندان مرده قرار می گیرند تا از روکش یا بریج حمایت کنند. اخیراً از پست های غیرفلزی نیز استفاده می شود.

                                            

پین ها

زمانی که یک گوشه یا یک نوک دندان از بین رفته باشد، به کار می روند. کار پین ها در واقع تقویت مواد پرکردگی است. پین ها ممکن است باعث ترک خوردن داخلی دندان و از بین رفتن عصب شود.

                             

کلاهک محافظ دندان (روکش)

واژه ی مترادف روکش، که از جنس سرامیک یا طلا ساخته شده و یا دارای ساختار درونی فلزی است (به منظور ایجاد استحکام) که با پرسلن یا چینی (بمنظور حفظ زیبایی) پوشیده شده است. معمولاً از کلاهک یا روکش برای پوشش دادن و محافظت از دندان های شکننده، دارای پرکردگی های وسیع یا دندان های عصب کشی شده جهت حفاظت از دندان و یا بهبود ظاهر آن بکار می رود.

                        

روکش موقت

روکش موقت عمدتاً از پلاستیک ساخته شده می شود و با استفاده از سمان موقت در جای خود قرار می گیرد.

                                        

زیرکونیوم

بروزترین ماده ی روکش دندانی زیبایی است. بخش داخلی روکش از زیرکونیوم ساخته شده که سفید است و به خوبی قرار می گیرد و می تواند فشارهای محتمل درون دهان را تحمل کند و بعد با پرسلن برای بدست آوردن زیبایی مطلوب پوشیده می شود.

                

سرامیک

 مواد ترمیم کننده شیشه مانندی هستند که می توان آن ها را ترمیم یا آسیاب کرد یا یک متخصص می تواند با استفاده از سرامیک پودر شده در لابراتوار آن را بسازد و سپس بپزد.

                                                   

قطع نوک (apex) ریشه دندان

یک نیمه جراحی است که در آن نوک ریشه عفونت کرده برداشته می شود و کانال ریشه دندان پر می شود. بطور کلی در گذشته تنها از آمالگام دندانی استفاده می شد و اغلب از جایی که دسترسی به بالای دندان به دلیل پست ها یا روکش ها یا جایی که پر کردن ریشه ناموفق بوده صورت می گیرد.
