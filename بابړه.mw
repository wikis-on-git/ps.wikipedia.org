د بابړې خونړۍ پیښه دهیریدو نه ده.

په ۱۲ اګست 1948 بابړه چارسدې کې خداي خدمتګارو د خپلو مشرانو د بنده خوشي کیدوله پاره یو پر امنه جلوس وباسلې وو په کوم چې د قیوم کشمیري حکومت ډزې کړې وې او په نتیجه کې یې د شپږ سوو نه زیات خداي دمتګار نر او ښځې په شهادت رسیدلی وو او په زرګونو ټپیان شوی وو.
قیوم خان کشمیری چې په" ډبل بیرل خان" هم پیژندې شو د پنجاب په لویو سپو کې وو.. چا چې په یوه ورځ په ۱۲ اګست ۱۹۴۸ د شپږ سوه نه زیات پر امنه پښتانه خداۍ خدمتګار په بابړه اشنغر کې په شهادت رسولې او په زرګاوو یې ټپیان کړی وو.

د ډیر محترم مشر دورانګیر کاکا خبره چې کله لا چا د پاکستان خوب هم نه وو لیدلې نو دا کشمیرې خان قیوم کانګریس کې وو او یو کتاب "ګولډ اینډ ګن آن د افغان بارډر" یې لیکلې وو چې په کوم کې یې د ډاکټر خان صیب او باچا خان ډیر صفتونه لیکلی وو .
خو چې کله د هند ویش او پاکستان جوړیدو ته قابو شو نو دا کشمیرې مسلم لیګ ته واوختو او بیا جناح صیب ته دومره نزدې شو چې جناح پونجا سرحد کې د ډاکټر خان صیب حکومت مات کړو او قیوم خان یې وزیر اعلی کړو..د اسمبلو ماتولو دا روایت هم د جناح کاکا نه راغلې دې چې بیا وروستو ضیالحق او غلام اسحاق خان کاکا ترې هم ګټه اغیستې وه....

قیوم کشمیري وړومبې کار دا وکړه چې خپل لیکلي کتاب باندې یې پابندي ولګوله..په دې کتاب کې یې د جناح ا و مسلم لیګ ډیر سپک لیکلي وو شاید چې دا وړومبې سړې دې چې په خپل لیکلي کتاب یې خپله بندیز لګولې دې.
باچاخان د پاکستان د وړومبۍ کانسټیټیوشنل اسمبلۍ غړې وو . د اسمبلۍ په وړومبۍ ناسته کې چې کله جناح د باچا خان بابا سره ملاقات وکړو نو بابا ورته د خداي خدمتګارو مرکز ته د راتلو بلنه ورکړه.. محمد علي جناح دا بلنه ومنله او د صوبې وزیر اعلی قیوم کشمیری ته یې د دورې د انتظاماتو وویل .. قیوم خان سره غم شو که چرې خداي خدمتګار او مسلم لیګ سره روغ شی زما ځاې به وروک شی .. قیوم کشمیري په سازشونو لاس پورې کړه او جناح ته یې باور ورکړه چې باچاخان ستا د وژلو پلان لري او داسې د سازش دلارې د جناح سردریاب ته راتګ پاتې کړې شو دا دوره ونشوه او وروستو د خداي خدمتګارو نیول او جیلونه ته اچول کیدل آغاز شول.

قیوم خان کشمیري د پښتنو په زړونو کې دومره یره اچولې وه چې اردو ژبې ته چا سپک نه شو ویلې او د خپلې ژبې د جایز حق خبره غداری شمار کیده..دلته اردو ته د تقدس درجه ورکړې شوه حالانکې هم دې وخت بنګالیانو او سندیانو د خپلې ژبې له پاره تحریکونه لرل.خو د پښتنو وسایل د خپلې ژبې په ضد پکاریدل او د دوزخ ژبه جوړه کړې شوې وه ځکه اوس اکثر پښتانه اردو ژبه قامي ژبه ګنړی او خپلې پښتو ته سپک ګوري.
راځۍ چې دا ورځ په خپل یاد کې وساتو او هغه شهیدان او مبارزان وستایو چا چې د خپلې خاورې او قام له پاره ژوند د لاسه ورکړې وو..راځۍ چې د قام دې شهیدانو له پاره د لوي رب نه د لوړو درجو سوال وکړو او په دې کشمیری لعنت ملامت ووایو..
زرین زاده یوسفزې
