'''عبدالله الهام جمالزى''' ( ۲۵ د زمري، ۱۳۶۶ ل. = ۱۶ د اگست، ۱۹۸۷ ز.  -  ) [[افغان]] لیکوال، ژورنالست او مدني – فرهنگي فعال دی چې په پښتو، فارسی او انگلیسي ژبو لیکنې کوي او په تېره بیا په ادبیاتو کې د نوو چوکاټونو لیکل یې د یادولو دی. هغه د [[افغانستان]] د ژباړې او څيړنې د مرکز بنسټگر او مشر هم دی.

== مخينه ==
عبدالله الهام جمالزى د افغانستان په مرکزي سيمو کې د ميدان وردگو ولايت په جغتو ولسوالۍ کې د [[الحاج مولوي عبدالسليم جمالزی]] په کورنۍ کې زيږيدلى.
د عبدالله الهام جمالزي کورنۍ هغه مهال چې په هيواد د پخواني [[د شوروي سوسياليستي جمهوريتونو اتحاد|شوروي اتحاد]] يرغل پيل شوى د پاکستان پېښور ښار ته کډوال شوي. 
پلار يې د افغانستان د جهاد د پړاو په لومړنيو کلونو کې فعاله څيره وه چې د جهاد له بريا سره جوخت له اړوند گوند څخه ووت او په کويټ کې يې له يوې نړيوالې اسلامي ادارې سره کار پيل کړ، او څه موده وروسته يې د حاجيانو د ښونکي په توگه سعودي عربستان ته د تگ راتگ دنده په غاړه واخيسته او له هېواد څخه د شوروي اتحاد د ځواکونو له شاتگ سره هغه هم عربي هېوادونه پرېښودل او له خپلې کورنۍ سره خپل پلرني ټاټوبي ته راغى.

== زده کړې ==
عبدالله الهام جمالزي لومړنۍ زده کړې په ۱۳۸۳ کال کې په امام اعظم ابوحنيفة (رح) عالي لېسه کې بشپړې کړې.په راډیو او ټلویزیون کې د وینديۍ فن، ژورنالیزم او د پېښو د مدیریت او خطرراټیټولو په برخو کې په لنډمهالو زده کړو سربېره یې په کابل کې د سیاسي علومو په برخه کې ۱۳۹۲ او د هند له یوه معتبر پوهنتون (اندراگاندي) څخه ۱۳۹۴ د نړیوالو اړیکو په برخه کې زده کړې.

== دندې ==
په ١٣٧٩ کال کې هغه مهال چې د طالبانو واکمني په هېواد کې ټينگه وه هغه شعرونه او لنډې کيسې ليکلې او مقالې يې هېواد ورځپاڼې ته چې په کابل کې خپرېدله استولې او خپرېدلې.
د خبريالۍ د لنډو زده کړو وروسته يې په غزني ولايت کې له سنايي جريدې او غزني دولتي راديو سره همکاري پيل کړه. د همدې کال په پاى کې د پژواک خبري آژانس د خبريال په توگه په دنده بوخت شو او څه موده وروسته پکتيکا ولايت ته لاړ او هلته يې د پژواک خبري آژانس د خبريال په توگه دنده پيل کړه. د دې تر څنگ چې په پکتيکا ولايت کې د پژواک خبري آژانس خبريال وو د پکتيکا غږ په نوم له نوې فعالې شوې راديو سره يې هم کار کړى. له پکتيکا ولايت وروسته د هغه دنده په نيمروز ولايت کې وه او هلته يې د دې تر څنگ چې پژواک خبري آژانس ته د خبريال په توگه کار کاوه له گڼو نورو رسنيو سره هم د همکار په توگه فعال وو. د ٢٠٠٦ کال د سپتمبر په لومړۍ نېټه د ايران د اسلامي جمهوريت د راديو تلويزيون په رسمي بلنه د تهران راډيو د پښتو څانگې د متن د اوډونکي او وياند په توگه تهران ته لاړ او هلته يې تر دوه کلونو پورې کار وکړ. هېواد ته له را گرځېدو سره يې د ميدان وردگو ولايت د مطبوعاتي مسئول او د ولايت د وياند په توگه د لنډې مودې لپاره کار وکړ. د ١٣٨٩ کال په لومړۍ مياشت کې د افغانستان د ژباړې او څيړنې د مرکز په نوم د نادولتي موسسې په جوړولو او ثبتولو بريالى شو او د همدې مرکز د عمومي مشر په توگه يې د هېواد د ژبو د بډاينې په موخه کار پيل کړ. په سبا ټلويزيون او نوا راډيو کې یې د سياسي برخې د مسول او د پښتو خپرونو د ناظر په توگه يې دنده پر مخ یوړه. له هغې وروسته د کابل نیوز تلویزیون د تولید او پروگرام مدیر او بیا د گوربت راډیوټلویزیون رييس و. هغه د سرحدونو او قبایلو چارو وزارت کې د ستراتیژیک پلان او پالیسي جوړونکي په توگه هم کار کړی. یو شمېر ملي او نړیوالو رسنیو او تحقیقاتي ادارو ته يې لیکنې او څېړونې هم کړې دي.

== آثار ==
# د ويندويۍ فن ( څيړنه ) 
# د ابراهيم ادهم په پلونو ( ناول) 
# ښکار ( د لنډو کيسو ټولگه) 
# واوره او وينه ( د لنډو کيسو ټولگه) 
# سلامونه ( داستاني ليکونه )
# کبابي ( ناول) 
# کیسه‌گۍ 
# انځورونه ( د لنډو کيسو ټولگه) 
# هندي خالونه ( د لنډو کيسو ټولگه) 
# مسلکي وژونکى ( ناول )
# د کابلي کيسې ( ناول ) 
# بلوڅان ( ناول) 
# گوډ تيمور ( ژباړه )
# د ډله ايزو رسنيو څيړنه ( ژباړه) 
# ځينې بهرنۍ کيسې ( ژباړه) 
# اورنۍ سيلۍ ( يونليک)

== باندنۍ تړنې ==

== سرچينې ==

[[وېشنيزه:پښتانه ليکوال]]
