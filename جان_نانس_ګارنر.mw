جان نانس ګارنر ۳ ( د ۱۸۶۸ ز کال د نومبر ۲۲ مه - د ۱۹۶۷ کال د نومبر ۷مه) چې د خپلو هم دورانو په منځ کې د "کاکټس جک" په نوم پېژندل کېده، د تګزاس یو امریکایی دیموکرات سیاستوال او وکیل و. هغه دوه دېرشم مرستیال ولسمشر و چې له ۱۹۳۳ ز کال نه تر ۱۹۴۱ ز کال پورې یې د فرانکلن ډي. روزولټ تر مشرۍ لاندې خدمت وکړ. د ۱۹۳۱ کال نه تر ۱۹۳۳ز کال پورې د متحده ایالاتو د استازو جرګې ۳۹م رئیس هم و. ګارنر او شولر کولفکس یوازیني سیاستوالان دي چې د کانګرس د دواړه جرګو د رئیسانو په توګه یې دنده ترسره کړې.  

ګارنر د تګزاس اوولډ ولایت د ولایتي قاضي په توګه خپل سیاسي کار پیل کړ. د تګزاس د استازو په مجلس کې یې له ۱۸۹۸ ز کال نه تر ۱۹۰۲ز کال پورې خدمت وکړ او په ۱۹۰۲ز کال کې د متحده ایالاتو استازو مجلس ته د ټکزاس د استازي توګه په ټاکنو بریالی شو. د ۱۹۰۳ ز کال نه تر ۱۹۳۳ ز کال پورې د تګزاس د کانګرس د ۱۵م  ناحیې استازی و. ګارنر له ۱۹۲۹ ز کال نه تر ۱۹۳۱ ز کال پورې د جرګې د اقلیت مشر په توګه خدمت وکړ او کله چې دیموکراتانو د ۱۹۳۰ ز کال ټاکنو وروسته د جرګې کنټرول په لاس کې ونیو، نوموړي د جرګې ریاست ته ترفیع وکړه.    

ګارنر د ۱۹۳۲ ز کال په ولسمشریزو ټاکنو کې د دیموکرات ولسمشرۍ نوماندۍ په کټه کې و، خو موافقه یې وکړه چې د ۱۹۳۲ ز کال په دیموکرات ملي کنوانسیون کې د فرانکلن ډی. روزولټ د مرستیال په توګه خدمت وکړي. روزولټ او ګارنر د ۱۹۳۲ ز کال ټاکنې وګټلې او په ۱۹۳۶ ز کال کې بیا وټاکل شول. ګارنرچې یو سویلی محافظه کار و، د کارګری ټولنو د ناستي کاربندیزونه او د نیو ډیل د لګښتونو کسر سره یې مخالفت وکړ. د ۱۹۳۷ ز کال په پیل کې یې د سترې محکمې د پراخولو د مسئلې پر سر له روزولټ سره اړیکې پرې کړې او د هغې په ماتولو کې یې مرسته وکړه، په دې دلیل چې هغې د ولسمشر په لاسونو کې ډېر زیات واک متمرکزه کړی و. ګارنر د ۱۹۴۰ ز کال په ولسمشریزو ټاکنو کې بیا د ولسمشرۍ لټه کې شو، خو روزولټ د ۱۹۴۰ ز کال دیموکرات ملي کنوانسیون کې د ګوند د ولسمشرۍ نوماندي خپله کړه. روزولټ بیا هنري والس د خپل مرستیال په توګه غوره کړ.  

== ژوندلیک ==

=== مخکېنی ژوند او کورنۍ  ===
ګارنر د ۱۸۶۸ ز کال د نومبر په ۲۲ مه د تکزاس په رېډ ریور ولایت کې په یوه لرګيز کور کې د جان نانس ګارنر ۲ او د هغه مېرمن سارا ګسټ ګارنر نه زیږیدلی. هغه د چاک خټو لرګیر کور نور نه شته، خو هغه لوی، سپین، دوه پوړیز کور چې دی په کې لوی شوی، روغ پاتې دی او د تګزاس په ډټرایټ کې په ۲۶۰ جنوبي اصلي واټ کې پروت دی.  <ref name="USSenate2017">{{cite web|url=https://www.senate.gov/artandhistory/history/common/generic/VP_John_Garner.htm|title=John Nance Garner, 32nd Vice President (1933-1941)|access-date=October 23, 2017}}</ref><ref>{{cite web|url=https://tshaonline.org/handbook/online/articles/fga24|title=Garner, John Nance|first=Patenaude|last=Lionel V.|date=June 15, 2010|website=tshaonline.org|access-date=March 27, 2018}}</ref>

ګارنر د ټېنېسي د نشویل په وانډربلټ پوهنتون کې یوازې یو سمستر زده کړې وکړې او وروسته یې زده کړې خوشې کړې او کور ته راستون شو. نوموړي د تکزاس د کلارکسویل په سمز او رایټ شرکت کې د حقوقو زده کړې وکړې، په ۱۸۹۰ ز کال کې په وکالت ومنل شو او د تګزاس د اوولډ ولایت په اوولډ کې یې عملي کار پیل کړ.  

ګارنر په ۱۸۹۳ ز کال کې سیاست ته دننه شو، د یووالډ ولایت د ولایتي قاضي په توګه، چې د ولایت جګپوړی اداري مامور و، نوماند شو.  له ګارنر سره یوې مېرمنې - ماریټ "ایټي" راینر، د یوه شپانه لور، په لومړنیو ټاکنو کې مخالفت وکړ. ګارنر ګټونکی شو او د دیموکراتانو نوماندي د کورنۍ جګړې وروسته په سولېډ سویل کې د ټاکل کېدو په معنا وه، ګارنر ولایتي قاضي وټاکل شو او تر ۱۸۹۶ز کال پورې یې خدمت وکړ.  

ګارنر او راینر د لومړنیو ټاکنو وروسته په کتنو پیل وکړ. دوی د ۱۸۹۵ ز کال  د نومبر په ۲۵ کې د تګزاس په سبینال کې واده وکړ. د دوی زوی، تالي چارلز ګارنر (۱۸۹۶-۱۹۶۸ز) یو بانکدار او سوداګر شو. ماریټ ګارنر په کانګرس کې د خپل دندې په اوږدو کې د خپل خاوند د سکرترې په ټوګه او د خپل خاوند د ماموریت په جریان کې چې مرستیال ولسمشر و، د متحده ایالاتو دویمې مېرمنې په توګه دنده ترسره کړې.  

=== د تګزاس سیاست ===
ګارنر په ۱۸۹۸ ز کال کې د تګزاس د استازو جرګې ته وټاکل شو او په ۱۹۰۰ ز کال کې بیا وټاکل شو. مقننې قوې د هغه د خدمت په اوږدو کې د تګزاس لپاره د یوه ایالتي ګل نښان وټاکه. ګارنر د کاکټس اغزن انځیر نه په وياړ ملاتړ وکړ او له هم دې امله يې د "کاکټس جک" لقب ترلاسه کړ. (بلوبونټ ګل یې غوره کړ.)  

ګارنر په ۱۹۰۱ ز کال کې انفرادي ثابتې مالیې ته رایه ورکړه، هغه قانون چې د دیموکراتانو تر واک لاندې د مقننې قوې له لوري تصویب شو، ترڅو د رایې ورکوونکو نوم لیکنه نوره هم له ستونزو سره مخامخ کړي او د رایې ورکولو په لېستونو کې د تورپوستو، اقلیت او بې وزلو سپین پوستو د رایه ورکوونکو شمېر کم کړي. دې کار د ۱۹۶۰ز کال تر لسیزې پورې اقلیت رایه ورکوونکي بې برخې کړل او د دیموکراتانو واک ته یې ګواښونه پای ته ورسولې. تګزاس په حقیقت کې د یوه ګوند ایالت وګرځېد.  <ref name="yale">[https://www.jstor.org/stable/791091 "Nixon v. Condon. Disfranchisement of the Negro in Texas"], ''The Yale Law Journal'', Vol. 41, No. 8, June 1932, p. 1212, accessed 21 March 2008</ref><ref>[http://texaspolitics.laits.utexas.edu/6_5_3.html ''Texas Politics: Historical Barriers to Voting''], accessed 11 Apr 2008 {{webarchive|url=https://web.archive.org/web/20080402060131/http://texaspolitics.laits.utexas.edu/html/vce/0503.html|date=April 2, 2008}}</ref>

ګارنر د سویلي تګزاس برخو ته چې د ساتندویه سیستم له لوري کنټرول کېدې، سفر وکړ او د ځمکو بادارانو سره چې د سیمه ییز خلکو او سیمه ییزې ټاکنو نږدې بشپړ کنټرول یې درلود، سیاسي غوړه مالي وکړه.  ساتندویه متحدینو یې هغه ته د کانګرس ۱۵مه ناحیه یوه انحصار شوې ناحیه جوړه کړه، هغه تنګه تړانګه چې سویل ته رسېږي او لسګونه زره مایل مربع کلیوالي سیمې په کې شاملې دي.  <ref name="Minutaglio">{{cite book|last=Minutaglio|first=Bill|date=2021|title=A Single Star and Bloody Knuckles: A History of Politics and Race in Texas|url=https://www.google.com/books/edition/A_Single_Star_and_Bloody_Knuckles/lYcHEAAAQBAJ?hl=en&gbpv=1&pg=PA68|location=|publisher=University of Texas Press|page=68–69|isbn=9781477310366}}</ref>

ګارنر په ۱۹۰۲ ز کال کې په لومړي ځل د متحده ایالاتو استازو جرګې ته وټاکل شو. هغه د نوموړې ناحیې نه۱۴ ځله وټاکل شو، چې تر ۱۹۳۳ ز کال پورې یې خدمت وکړ.  مېرمنې یې په دې موده کې د هغه شخصي سکرترې په توګه کار کاوه او معاش یې اخیست. د خپل مسلک په اوږدو کې یې د ځمکو سپین پوستي څښتنانو ته وفاداري لرله، چې په جنوبي تګزاس کې یې د رایې ورکولو مرکزونه کنټرولول. هغه د خپلې رایې ورکولو مکسیکويي اډه "د متحده ایالاتو د اتباعو په پرتله ټیټه او نا مطلوبه" بلله.  <ref name="Minutaglio" />

ګارنر په ۱۹۲۹ ز کال کې د دیموکراتانو لپاره د اقلیت ګوند د استازو مشر او کله چې دیموکراتان اکثریت شول، په ۱۹۳۱ ز کال کې د متحده ایالاتو د استازو جرګې رئیس وټاکل شو.  <ref>{{Cite web|url=https://history.house.gov/Historical-Highlights/1901-1950/The-opening-of-the-72nd-Congress/|title=The Opening of the 72nd Congress &#124; US House of Representatives: History, Art & Archives|website=history.house.gov}}</ref>

ګارنر د فدرالي عایداتو د مالیې د تصویب ملاتړ وکړ، خو د وړیو او وژغونو تعرفو پرته چې د نوموړي تګزاس اډې ته مهم وې، د ډېرو تعرفو مخالفت یې وکړ. هغه په کلیوالي پانګه اچونه هم باور درلود، چې د سویلي تګزاس د برش ولایت سیمې بزګرانو ته یې د مالیه ورکوونکو ډالر ور په برخه کول.  <ref name="wtha">Patrick Cox, [[University of Texas at Austin]], "John Nance Garner," [[West Texas Historical Association]] joint meeting with the [[East Texas Historical Association]] at [[Fort Worth, Texas|Fort Worth]], February 26, 2010</ref>

ګارنر په دواړو ګوندونو کې د جرګې همکارو غړو په منځ کې نامتو و. د بندیز په دوران کې هغه څه یې چې خپل " تعلیمي پلاوی " باله جوړ کړل، د الکول څښلو لپاره د قانون جوړوونکو د غونډېدو ځای، یا د ګارنر په خوله، " د آزادۍ لپاره ګوزار." (وروسته له هغه چې بندیر پای ته ورسېد او ګارنر مجلس پرېښود، راتلونکي رئیس سام رایبرن "تعلیمي پلاوي" ته دوام ورکړ.)  <ref name="wtha" />

== سرچینې ==
