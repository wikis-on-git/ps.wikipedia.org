[[دوتنه:خير محمد ماموند.jpg|بټنوک|کيڼ|خير محمد ماموند]]
'''پوهاند ډاکټر خير محمد ماموند''' (۱۳۲۱ لېږديز لمريز [[کال]] د [[کونړ ولايت]]) ''(په انگرېزي: Khair Mohammad Mamund)'' يو افغان کيمياپوه او د کابل د پوليتخنيک پوهنتون پخوانی ښوونکی دی.

== مخينه ==
ډاکټر خير محمد ماموند د محترم مظلوم خان ځوی پر ۱۳۲۱ هجري کال د [[کونړ ولايت]] د مرکز اړوند د تېشې په کلي کې زېږېدلې دی. لومړنۍ زده کړې يې په ۱۳۲۷ ل. کال کې د اسعد اباد په لومړني ښونځي کې وکړې او په ۱۳۳۳ ل. کال کې له دغه ښوونځي فارغ شو. منځنۍ زده کړې يې د کابل په ابن سينا ښونځي کې وکړې او په ۱۳۳۶ ل. کال د دغه ښوونځي له نهم ټولگي څخه تر فارغېدو وروسته د کابل د دارالمعلمين په لسم ټولگي کې شامل شو.

د هغه مهال له مقرراتو سره سم د کابل دارالمعلمين خير محمد ماموند د يوولسم ټولگي د نومرو پر بنسټ د مشرقي ولايت د ممتاز شاگرد په توگه د [[هېواد]] د ټولو ۱۸ ولايتونو (هغه وخت د افغانستان په ملکي اداري وېش کې ۱۸ ولايتونه ول) د ممتازو زده کوونکيو (اتلسو تنو) سره يو ځاي د کابل دارالمعلمين د فاکولتې د څانگې په دولسم ټولگي کې شامل او پر ۱۳۳۹ ل ل کال د کابل دارالمعلمين له ۱۲ ټولگي څخه فارغ شو. نوموړی  د ۱۳۴۰ ل کال په وري مياشت کې د [[کابل پوهنتون]] د طبيعي علومو په پوهنځي کې د [[کيميا]] او [[بيالوژي]] په څانگه کې شامل او د ۱۳۴۳ ل ل کال په مرغومي مياشت کې له دغه پوهنتون څخه فارغ شو. تر دې وروسته بيا د ښوونکو د روزنې په اکادمۍ کې د طبيعي علومو له څانگپوه سره د کونتر پارت په توگه مقرر شو. خير محمد ماموند پر ۱۳۴۶ کال د ځانگړې کانکور ازموينې له لارې د کابل پوليتخنيک انستيتوت د کيميا په ديپارتمنت کې د مرستيال پوهيالي په توگه په دنده وگومارل شو او په ۱۳۴۸ ل. کال کې د کابل پوهنتون له خوا د لوړو زده کړو د بشپړولو لپاره [[د شوروي سوسياليستي جمهوريتونو اتحاد|شوروي اتحاد]] ته واستول شو. هلته يې په ۱۳۵۱ ل ل کال کې د شوروي اتحاد د [[خارکوف]] په دولتي پوهنتون کې د ماسترۍ ديپلوم واخست او بيا يې په ۱۳۵۴ کال کې د دوکتورا PhD د تېزس څخه دفاع وکړه. ماموند د همدغه کال په [[تله]] مياشت کې خپل هېواد ته ستون او بيرته د کابل پوليتخنيک انستيتوت د کيميا په ديپارتمنت کې د استاد په توگه په دنده وگومارل شو.

خير محمد ماموند پر ۱۳۴۴ کال د افغانستان د خلک د دموکراتيک گوند غړی شوی او پر ۱۳۵۸ کال د مرغومي پر شپږمه پر افغانستان د شوروي تر يرغل وروسته يې له دغه گوند سره په خپله خوښه اړيکي پريکړي دي. نوموړی اوسمهال د کوم سياسي سازمان غړېتوب نه لري. پوهاند دوکتور خير محمد ماموند پر ۱۳۷۱ کال د استاد [[برهان الدين رباني]] د واکمنۍ پر مهال د سياسي او ټولنيز اړ و دوړ په پايله کې د خپل خوږ هېواد پرېښودو ته اړوت او له خپلې کورنۍ سره د [[پاکستان]] د راولپنډۍ ښار ته کډوال شو. د ۱۹۹۷ ز کال په پاي کې له پاکستان څخه [[اروپا]] ته کډه شو او تر نن ورځې پورې له خپلې کورنۍ سره په [[هالېنډ]] کې د کډوالۍ شپې او ورځې سبا کوي. نوموړی درې زامن او درې لوڼې لري چې په کار، ښوونه او روزنه او زده کړو بوخت دي. 

== ليکلي آثار يې ==
پوهاند ډاکټر خير محمد ماموند د ښوونکو د روزنې په اکادمۍ کې ۱۳۴۴-۱۳۴۶ د [[يونېسکو]] له ځانگړي درسي پروگرام سره سم د [[کيميا]]، [[ژونپوهنه|بيالوژي]]، او [[پږنپوهنه|فزيک]] د مضمونونو د تدريس تر څنگ د لسم ټولگي کيميا، يوولسم ټولگي فزيک، د دولسم ټولگي کيميا او د دولسم ټولگي د بيالوژي کتابونه ليکلي دي.

ښاغلي ماموند د ۱۳۴۶ - ۱۳۷۱ کلونو په موده کې د کابل پوليتخنيک انستيتوت د [[عمومي کيميا]] د ديپارتمنت په سپارښتنه، د عمومي او [[غيرعضوي کيميا]] او [[فزيکي کيميا]] په مضمونونو کې ۸ درسي کتابونه ليکلي دي. هغه همدا راز د فزيکي کيميا او عمومي کيميا مضمون تدريس کړی او په دې برخه کې يې د کابل پوليتخنيک او کابل پوهنتون د کيميا په ديپارتمنتونو کې د فزيکي کيما په برخه کې د علمي څېړنو لارښوونه کړې ده. د دغو علمي څېړنو پايلې د کابل پوليتخنيک او کابل پوهنتون په علمي مجلو کې چاپ شوې دي. پوهاند ماموند پر ۱۳۶۴ کال د پوهاندۍ علمي رتبې ته او پر ۱۳۷۰ ل ل کال د ماموريت فوق رتبې ته ترفېع کړې ده. استاد پر ۱۳۵۷ ل ل کال د کابل پوليتخنيک پوهنتون رئيس مقرر شوی او پر ۱۳۵۸ کال د مرغومي مياشتې پر شپږمه نېټه پر افغانستان د شوروي اتحاد له يرغل سره سم، په هېواد کې له رامنځته شويو شرايطو سره د اختلاف په وجه د دغه پوهنتون د رياست له مقام څخه په خپله خوښه استعفي کړې ده. 

د شوروي اتحاد د علومو اکادمۍ او د دغه هېواد د پوهنتونونو په علمي مجلو کې د چاپ شويو علمي مقالو په گډون د پوهاند دوکتور خير محمد ماموند ۳۸ عنوانه علمي اثار چاپ شوي، چې له دغه شمېر څخه يې اتلس عنوانه درسي کتابونه دي. هيله ده چې په نژدې راتلونکي کې يې د فزيکي کيميا درسي کتاب هم د گران هېواد د تحصلي موسسو خدمت ته وړاندې شي. 

=== چاپ شوي آثار يې ===

#  افغانستان د يرغلونو په لار کې، د هالينډ اتريخت، د ۲۰۱۱ ز کال چاپ.
#  الکتروليتي محلولونه او الکتروکيميا، هالينډ اتريخت، د  ۲۰۰۹ ز کال چاپ.
#  فزيکي کيميا((۲)) د الکتروکيميا لنډ کورس، هالينډ اتريخت، د ۲۰۰۸ ز کال چاپ. 
#  د کيميا قاموس، هالينډ اتريخت، د ۲۰۰۷ ز کال چاپ. 
#  فزيکي کيميا (( ۱)) هالينډ اتريخت ۲۰۰۵ کال .
#  عمومي کيميا . هالينډ اتريخت ۲۰۰۲  کال
#  کيمياي عمومي وغيرعضوي .س.ليسنياک،خيرمحمد ماموند..... دکابل پوليتخنيک کابل ۱۳۶۴کال .
#  کيمياي فزيکي ) کارهاي لابراتواري(.خيرمحمدماموند.پوليتخنيک کابل ۱۳۶۲ کال .
# فزيکي کيميا)پوښتنې اوحل شوي مثالونه(خيرمحمدماموندپوليتخنيک کابل ۱۳۶۱ کال .
#  کيمياي فزيکي)ممددرسي براي محصلان تکنالوژي کيميا(انستيتيوت پوليتخنيک کابل۱۳۵۹ کال .
#  کيمياي عمومي وغېرعضوي )کارهاي لابراتواري (کوڅيپن،خيرمحمد ماموند ... انسيتيوت پوليتخنيک کابل ۱۱۳۴۸ کال .
#  کيمياي عمومي وغير عضوي . کوڅيپن،خيرمحمد ماموند .... انستيتوت پوليتخنيک کابل ۱۳۴۷ کال .
#  کيمياي عمومي وغير عضوي(( ۱)) )ژباړه(خيرمحمد ماموند...مسکو ۱۳۶۶ کال.
#  کيمياي عمومي وغيرعضوي ((۲)))ژباړه ) خيرمحمد ماموند....مسکو ۱۳۶۶ کال .
#  ددولسم ټولگي .کيميا خيرمحمد ماموند.دښونکي دروزنې اکادمي کابل ۱۳۴۵کا ل .
#  ددولسم ټولگي بيالوژي . خيرمحمد ماموند . دښونکي د روزنې اکادمي کابل ۱۳۴۵
#  ديولسم ټولگي فزيک خيرمحمد ماموند دښونکي د روزنې اکادمي کابل ۱۳۴۴ کال .
#  دلسم ټولگي کيميا . خيرمحمد ماموند دښونکي د روزنې اکادمي کابل ۱۳۴۴ کال .
#  دچاپ لپاره اماده د فزيکي کيميا (( ۳)) پوم کتاب دي چي ډير ژربه دچاپ لپاره اماده سي .

== سرچينې ==
* [http://www.larawbar.net/32395.html د پوهاند دوکتورخيرمحمد ماموند لنډه پېژندنه - د [[حبيب الله غمخور]] ليکنه - [[لر او بر (وېبپاڼه)|لراوبر]].کام] 


[[وېشنيزه:افغانان]]  
[[وېشنيزه:پښتانه]]
[[وېشنيزه:پښتانه ليکوال]]  
[[وېشنيزه:افغاني ليکوال]]
