[[دوتنه:خير محمد ماموند.jpg|بټنوک|کيڼ|خير محمد ماموند]]
'''پوهاند ډاکټر خير محمد ماموند''' (۱۳۲۱ لېږديز لمريز [[کال]] د [[کونړ ولايت]]) ''(په انگرېزي: Khair Mohammad Mamund)'' يو افغان کيمياپوه او د کابل د پوليتخنيک پوهنتون پخوانی ښوونکی دی.

== مخينه ==
ډاکټر خير محمد ماموند د محترم مظلوم خان ځوی پر ۱۳۲۱ هجري کال د [[کونړ ولايت]] د مرکز اړوند د تېشې په کلي کې زېږېدلې دی. لومړنۍ زده کړې يې په ۱۳۲۷ ل. کال کې د اسعد اباد په لومړني ښونځي کې وکړې او په ۱۳۳۳ ل. کال کې له دغه ښوونځي فارغ شو. منځنۍ زده کړې يې د کابل په ابن سينا ښونځي کې وکړې او په ۱۳۳۶ ل. کال د دغه ښوونځي له نهم ټولگي څخه تر فارغېدو وروسته د کابل د دارالمعلمين په لسم ټولگي کې شامل شو.

د هغه مهال له مقرراتو سره سم د کابل دارالمعلمين خير محمد ماموند د يوولسم ټولگي د نومرو پر بنسټ د مشرقي ولايت د ممتاز شاگرد په توگه د [[هېواد]] د ټولو ۱۸ ولايتونو (هغه وخت د افغانستان په ملکي اداري وېش کې ۱۸ ولايتونه ول) د ممتازو زده کوونکيو (اتلسو تنو) سره يو ځاي د کابل دارالمعلمين د فاکولتې د څانگې په دولسم ټولگي کې شامل او پر ۱۳۳۹ ل ل کال د کابل دارالمعلمين له ۱۲ ټولگي څخه فارغ شو. نوموړی  د ۱۳۴۰ ل کال په وري مياشت کې د [[کابل پوهنتون]] د طبيعي علومو په پوهنځي کې د [[کيميا]] او [[بيالوژي]] په څانگه کې شامل او د ۱۳۴۳ ل ل کال په مرغومي مياشت کې له دغه پوهنتون څخه فارغ شو. تر دې وروسته بيا د ښوونکو د روزنې په اکادمۍ کې د طبيعي علومو له څانگپوه سره د کونتر پارت په توگه مقرر شو. خير محمد ماموند پر ۱۳۴۶ کال د ځانگړې کانکور ازموينې له لارې د کابل پوليتخنيک انستيتوت د کيميا په ديپارتمنت کې د مرستيال پوهيالي په توگه په دنده وگومارل شو او په ۱۳۴۸ ل. کال کې د کابل پوهنتون له خوا د لوړو زده کړو د بشپړولو لپاره [[د شوروي سوسياليستي جمهوريتونو اتحاد|شوروي اتحاد]] ته واستول شو. هلته يې په ۱۳۵۱ ل ل کال کې د شوروي اتحاد د [[خارکوف]] په دولتي پوهنتون کې د ماسترۍ ديپلوم واخست او بيا يې په ۱۳۵۴ کال کې د دوکتورا PhD د تېزس څخه دفاع وکړه. ماموند د همدغه کال په [[تله]] مياشت کې خپل هېواد ته ستون او بيرته د کابل پوليتخنيک انستيتوت د کيميا په ديپارتمنت کې د استاد په توگه په دنده وگومارل شو.

== ليکلي آثار ==
ماموند د ښونکو د روزنې په اکادمۍ کې ۱۳۴۴/ ۱۳۴۶- د [[يونېسکو]] د ځانگړي درسي پروگرام سره سم د [[کيميا]] ، [[ژونپوهنه|بيالوژي]]، او [[پږنپوهنه|فزيک]] د مضمونونو د تدريس تر څنگ د لسم ټولگي کيميا، يولسم ټولگي فزيک ، دولسم ټولگي کيميا اود دولسم ټولگي د بيالوژي کتابونه ليکلي دي .

پوهانددوکتور خيرمحمد ماموندد۱۳۴۶  /۱۳۷۱  کلونوپه موده کې د کابل پوليتخنيک د عمومي کيميا د ديپارتمنت په سپارښتنه د عمومي او غير عضوي کيميا او فزيکي کيميا په مضمونونو کې(( ۸ )) درسي کتابونه ليکلي دي اوهم يې دفزيکي کيميا اوعمومي کيميا مضمون تدريس کړي او په دې برخه کې يې د کابل پوليتخنيک او کابل پوهنتون د کيميا په ديپارتمنتونو کې د فزيکي کيما په برخه کې د علمي څېړنو لارښونه کړي ده چې د دې علمي څېړنو نتايج د کابل پوليتخنيک او کابل پوهنتون په علمي مجلوکې چاپ شوي دي . پوهاند دوکتورخيرمحمد ماموند پر ۱۳۶۴ کال د پوهاندۍ علمي رتبې ته اوپر ۱۳۷۰ کال د ماموريت فوق رتبې ته ترفېع کړيده. خيرمحمد ماموند پر ۱۳۵۷ کال د کابل پوليتخنيک پوهنتو ن رئيس مقررشوي او پر۱۳۵۸ کال د جدي د مياشتې پر شپږمه نېټه پر افغانستان  باندې د شوروي ديرغل سره په هيوادکې درامنځته شويو شرايطو سره دتضاد په وجه يې ددغه پوهنتون د رياست له مقام څخه په خپله خوښه استعفي کړي ده . دشوروي اتحاد دعلوموداکادمۍ او ددغه هيواد د پوهنتونو په علمي مجلوکې د چاپ شويوعلمي مقالو په گډون د پو هاند دوکتور خيرمحمد ماموند ۳۸ عنوانه علمي اثار چاپ شوي دي چې له دغې ډلې څخه اتلس عنوانه درسي کتابونولست لاندې ستاسو دپوهاوي لپاره وړاندي کوو .

هيله ده چې په نژدې راتلونکي کې د فزيکي کيميا (( ۳ ))په نوم درسي کتاب هم د گران هيوادتحصلې موسسو خدمت ته وړاندې شي .

خيرمحمد ماموند پر ۱۳۴۴کال د افغانستان د خلک دموکراتيک گوند غړي شوي ، او پر ۱۳۵۸ کال د جدي پر شپږمه پر افغانستان د شوروي د يرغل وروسته  پوهاند خيرمحمد ماموند له دغه گوند سره په خپله خوښه اړيکي پريکړي دي .اوتراوسه دکوم سياسي سازمان غړېتوب نلري . پوهاند دوکتور خيرمحمد ماموند پر ۱۳۷۱ کال داستادبرهان الدين رباني دحکمرانۍ پر مهال دسياسي اوټولنيز اړدوړ په پايله کښي د خپل خوږ هيواد پرېښودوته اړشوي اودخپلې کورنۍ سره د پاکستان راول پنډۍ ښارته کډه شوې اوپه ۱۹۹۷ کال په پاي کې له پاکستان څخه اروپا ته کډه شوي اوتر نن ورځې پورې دهالينډکې دخپلې کورنۍ سره دکډوالي شپې او ورځې سباکوي .

نوموړی درې زامن اودرې لوڼې لري چي په کار ،تعليم اوتحصيل مصروف دي .
=== چاپ شوي آثار ===
د پوهاند دوکتور خير محمد ماموند چاپ شوي کتابونه :

#  افغانستان د يرغلونو په لار کې .هالينډ اتريخت ۲۰۱۱ کال .
#  الکتروليتي محلولونه او الکترو کيميا هالينډ اتريخت  ۲۰۰۹ کال .
#  فزيکي کيميا((۲)) د الکتروکيميا لنډکورس. هالينډ اتريخت ۲۰۰۸ کال
#  دکيميا قاموس . هالينډ اتريخت ۲۰۰۷ کال
#  فزيکي کيميا (( ۱)) هالينډ اتريخت ۲۰۰۵ کال .
#  عمومي کيميا . هالينډ اتريخت ۲۰۰۲  کال
#  کيمياي عمومي وغيرعضوي .س.ليسنياک،خيرمحمد ماموند..... دکابل پوليتخنيک کابل ۱۳۶۴کال .
#  کيمياي فزيکي ) کارهاي لابراتواري(.خيرمحمدماموند.پوليتخنيک کابل ۱۳۶۲ کال .
# فزيکي کيميا)پوښتنې اوحل شوي مثالونه(خيرمحمدماموندپوليتخنيک کابل ۱۳۶۱ کال .
#  کيمياي فزيکي)ممددرسي براي محصلان تکنالوژي کيميا(انستيتيوت پوليتخنيک کابل۱۳۵۹ کال .
#  کيمياي عمومي وغېرعضوي )کارهاي لابراتواري (کوڅيپن،خيرمحمد ماموند ... انسيتيوت پوليتخنيک کابل ۱۱۳۴۸ کال .
#  کيمياي عمومي وغير عضوي . کوڅيپن،خيرمحمد ماموند .... انستيتوت پوليتخنيک کابل ۱۳۴۷ کال .
#  کيمياي عمومي وغير عضوي(( ۱)) )ژباړه(خيرمحمد ماموند...مسکو ۱۳۶۶ کال.
#  کيمياي عمومي وغيرعضوي ((۲)))ژباړه ) خيرمحمد ماموند....مسکو ۱۳۶۶ کال .
#  ددولسم ټولگي .کيميا خيرمحمد ماموند.دښونکي دروزنې اکادمي کابل ۱۳۴۵کا ل .
#  ددولسم ټولگي بيالوژي . خيرمحمد ماموند . دښونکي د روزنې اکادمي کابل ۱۳۴۵
#  ديولسم ټولگي فزيک خيرمحمد ماموند دښونکي د روزنې اکادمي کابل ۱۳۴۴ کال .
#  دلسم ټولگي کيميا . خيرمحمد ماموند دښونکي د روزنې اکادمي کابل ۱۳۴۴ کال .
#  دچاپ لپاره اماده د فزيکي کيميا (( ۳)) پوم کتاب دي چي ډير ژربه دچاپ لپاره اماده سي .

== سرچينې ==
* [http://www.larawbar.net/32395.html د پوهاند دوکتورخيرمحمد ماموند لنډه پېژندنه - د [[حبيب الله غمخور]] ليکنه - [[لر او بر (وېبپاڼه)|لراوبر]].کام] 


[[وېشنيزه:افغانان]]  
[[وېشنيزه:پښتانه]]
[[وېشنيزه:پښتانه ليکوال]]  
[[وېشنيزه:افغاني ليکوال]]
