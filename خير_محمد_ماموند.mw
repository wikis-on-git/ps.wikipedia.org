[[دوتنه:خير محمد ماموند.jpg|بټنوک|کيڼ|خير محمد ماموند]]
'''پوهاند ډاکټر خير محمد ماموند''' (۱۳۲۱ هـ. ل. -) ''(په انگرېزي: Khair Mohammad Mamund)'' يو افغان کيمياپوه او د کابل د پوليتخنيک پوهنتون پخوانی ښوونکی دی.

== مخينه ==
ډاکټر خير محمد ماموند د محترم مظلوم خان ځوی پر ۱۳۲۱ هجري کال د [[کونړ ولايت]] د مرکز اړوند د تېشې په کلي کې زېږېدلې دی .

== زده کړې  او دندې==
لومړنۍ زده کړې يې په ۱۳۲۷ ل. کال کې د اسعد اباد په لومړني ښونځي کړي او په ۱۳۳۳ ل. کال کې له دغه ښوونځي فارغ شوی. منځنۍ زده کړې يې د کابل د ابن سينا په ښونځي کې کړي او په ۱۳۳۶ ل. کال د دغه ښونځي د نهم ټولگي څخه د فارغېدو وروسته دکابل دارالمعلمين په لسم ټولگي کې شامل شوی دی.

دکابل دارالمعلمين د هغه وخت د مقرراتوسره سم خير محمد ماموند د يولسم ټولگي دنمرو پر اساس دمشرقي ولايت د ممتاز شاگرد په توگه دهيواد دنورو۱۸ ولايتونه چي هغه وخت دافغانستان په ملکي وېش کې ۱۸ ولايتونه وه دممتازوشاگردانو (اتلسو تنو) سره يوځاي د کابل دارالمعلمين دفاکولتې د څانگې په دولسم ټولگي کې شامل او پر ۱۳۳۹ کال د کابل دارالمعلمين له ۱۲ ټولگي څخه د فارغېدو وروسته پر د۱۳۴۰ ل کال دوري په مياشت د کابل پوهنتون د طبيعي علومو په پوهنځي کې د کيميا او بيالوژي په څانگه کې شامل شوی اوپه ۱۳۴۳ کال دجدي په مياشت کې له دغه پوهنتون څخه فارغ شوی. تر دې وروسته بيا د ښونکو د روزنې په اکادمۍ کې د طبيعي علومو د څانگپوه سره د کونتر پارت په توگه مقررشو. خير محمد ماموند پر ۱۳۴۶ کال د ځانگړي کانکور امتحان له لارې د کابل پوليتخنيک انستيتوت د کيميا په ديپارتمنت کې  مرستيال پوهيالی مقررشوی او په ۱۳۴۸ ل. کال د کابل پوهنتون لخوا د لوړو زده کړو د بشپړولو لپاره [[د شوروي سوسياليستي جمهوريتونو اتحاد|شوروي اتحاد]] ته واستول شو. هلته د شوروي اتحاد د [[خارکوف]] په دولتي پوهنتون کې ۱۳۵۱ ل. کال د ماسترۍ ديپلوم واخست اوبيايې په ۱۳۵۴ کال د دوکتورا PhD  د تېزس څخه دفاع کړې اود همدغه کال د ميزان په مياشت کې خپل هيواد ته ستون او بير ته د کابل پوليتخنيک انستيتوت د کيميا په ديپارتمنت کې استاد په توگه مقررشو.

== ليکلي آثار ==
ماموند د ښونکو د روزنې په اکادمۍ کې ۱۳۴۴/ ۱۳۴۶- د [[يونېسکو]] د ځانگړي درسي پروگرام سره سم د [[کيميا]] ، [[ژونپوهنه|بيالوژي]]، او [[پږنپوهنه|فزيک]] د مضمونونو د تدريس تر څنگ د لسم ټولگي کيميا، يولسم ټولگي فزيک ، دولسم ټولگي کيميا اود دولسم ټولگي د بيالوژي کتابونه ليکلي دي .

پوهانددوکتور خيرمحمد ماموندد۱۳۴۶  /۱۳۷۱  کلونوپه موده کې د کابل پوليتخنيک د عمومي کيميا د ديپارتمنت په سپارښتنه د عمومي او غير عضوي کيميا او فزيکي کيميا په مضمونونو کې(( ۸ )) درسي کتابونه ليکلي دي اوهم يې دفزيکي کيميا اوعمومي کيميا مضمون تدريس کړي او په دې برخه کې يې د کابل پوليتخنيک او کابل پوهنتون د کيميا په ديپارتمنتونو کې د فزيکي کيما په برخه کې د علمي څېړنو لارښونه کړي ده چې د دې علمي څېړنو نتايج د کابل پوليتخنيک او کابل پوهنتون په علمي مجلوکې چاپ شوي دي . پوهاند دوکتورخيرمحمد ماموند پر ۱۳۶۴ کال د پوهاندۍ علمي رتبې ته اوپر ۱۳۷۰ کال د ماموريت فوق رتبې ته ترفېع کړيده. خيرمحمد ماموند پر ۱۳۵۷ کال د کابل پوليتخنيک پوهنتو ن رئيس مقررشوي او پر۱۳۵۸ کال د جدي د مياشتې پر شپږمه نېټه پر افغانستان  باندې د شوروي ديرغل سره په هيوادکې درامنځته شويو شرايطو سره دتضاد په وجه يې ددغه پوهنتون د رياست له مقام څخه په خپله خوښه استعفي کړي ده . دشوروي اتحاد دعلوموداکادمۍ او ددغه هيواد د پوهنتونو په علمي مجلوکې د چاپ شويوعلمي مقالو په گډون د پو هاند دوکتور خيرمحمد ماموند ۳۸ عنوانه علمي اثار چاپ شوي دي چې له دغې ډلې څخه اتلس عنوانه درسي کتابونولست لاندې ستاسو دپوهاوي لپاره وړاندي کوو .

هيله ده چې په نژدې راتلونکي کې د فزيکي کيميا (( ۳ ))په نوم درسي کتاب هم د گران هيوادتحصلې موسسو خدمت ته وړاندې شي .

خيرمحمد ماموند پر ۱۳۴۴کال د افغانستان د خلک دموکراتيک گوند غړي شوي ، او پر ۱۳۵۸ کال د جدي پر شپږمه پر افغانستان د شوروي د يرغل وروسته  پوهاند خيرمحمد ماموند له دغه گوند سره په خپله خوښه اړيکي پريکړي دي .اوتراوسه دکوم سياسي سازمان غړېتوب نلري . پوهاند دوکتور خيرمحمد ماموند پر ۱۳۷۱ کال داستادبرهان الدين رباني دحکمرانۍ پر مهال دسياسي اوټولنيز اړدوړ په پايله کښي د خپل خوږ هيواد پرېښودوته اړشوي اودخپلې کورنۍ سره د پاکستان راول پنډۍ ښارته کډه شوې اوپه ۱۹۹۷ کال په پاي کې له پاکستان څخه اروپا ته کډه شوي اوتر نن ورځې پورې دهالينډکې دخپلې کورنۍ سره دکډوالي شپې او ورځې سباکوي .

نوموړی درې زامن اودرې لوڼې لري چي په کار ،تعليم اوتحصيل مصروف دي .
=== چاپ شوي آثار ===
د پوهاند دوکتور خير محمد ماموند چاپ شوي کتابونه :

#  افغانستان د يرغلونو په لار کې .هالينډ اتريخت ۲۰۱۱ کال .
#  الکتروليتي محلولونه او الکترو کيميا هالينډ اتريخت  ۲۰۰۹ کال .
#  فزيکي کيميا((۲)) د الکتروکيميا لنډکورس. هالينډ اتريخت ۲۰۰۸ کال
#  دکيميا قاموس . هالينډ اتريخت ۲۰۰۷ کال
#  فزيکي کيميا (( ۱)) هالينډ اتريخت ۲۰۰۵ کال .
#  عمومي کيميا . هالينډ اتريخت ۲۰۰۲  کال
#  کيمياي عمومي وغيرعضوي .س.ليسنياک،خيرمحمد ماموند..... دکابل پوليتخنيک کابل ۱۳۶۴کال .
#  کيمياي فزيکي ) کارهاي لابراتواري(.خيرمحمدماموند.پوليتخنيک کابل ۱۳۶۲ کال .
# فزيکي کيميا)پوښتنې اوحل شوي مثالونه(خيرمحمدماموندپوليتخنيک کابل ۱۳۶۱ کال .
#  کيمياي فزيکي)ممددرسي براي محصلان تکنالوژي کيميا(انستيتيوت پوليتخنيک کابل۱۳۵۹ کال .
#  کيمياي عمومي وغېرعضوي )کارهاي لابراتواري (کوڅيپن،خيرمحمد ماموند ... انسيتيوت پوليتخنيک کابل ۱۱۳۴۸ کال .
#  کيمياي عمومي وغير عضوي . کوڅيپن،خيرمحمد ماموند .... انستيتوت پوليتخنيک کابل ۱۳۴۷ کال .
#  کيمياي عمومي وغير عضوي(( ۱)) )ژباړه(خيرمحمد ماموند...مسکو ۱۳۶۶ کال.
#  کيمياي عمومي وغيرعضوي ((۲)))ژباړه ) خيرمحمد ماموند....مسکو ۱۳۶۶ کال .
#  ددولسم ټولگي .کيميا خيرمحمد ماموند.دښونکي دروزنې اکادمي کابل ۱۳۴۵کا ل .
#  ددولسم ټولگي بيالوژي . خيرمحمد ماموند . دښونکي د روزنې اکادمي کابل ۱۳۴۵
#  ديولسم ټولگي فزيک خيرمحمد ماموند دښونکي د روزنې اکادمي کابل ۱۳۴۴ کال .
#  دلسم ټولگي کيميا . خيرمحمد ماموند دښونکي د روزنې اکادمي کابل ۱۳۴۴ کال .
#  دچاپ لپاره اماده د فزيکي کيميا (( ۳)) پوم کتاب دي چي ډير ژربه دچاپ لپاره اماده سي .

== سرچينې ==
* [http://www.larawbar.net/32395.html د پوهاند دوکتورخيرمحمد ماموند لنډه پېژندنه - د [[حبيب الله غمخور]] ليکنه - [[لر او بر (وېبپاڼه)|لراوبر]].کام] 


[[وېشنيزه:افغانان]]  
[[وېشنيزه:پښتانه]]
[[وېشنيزه:پښتانه ليکوال]]  
[[وېشنيزه:افغاني ليکوال]]
