'''نور احمد ميرازی''' (۱۳۲۳ ل کال د [[پکتيا ولایت]] - ۱۳۹۹ ل کال د چونگاښ ۱۲، کابل) د افغانستان د کابل پوهنتون استاد او پښتو زبی لیکوال وو.  

==مخينه==  

 

لحاج پوهاند دکتور نوراحمد میرازی، په ۱۳۲۳ ل کال د پکتیا ولایت د ځاځیو ولسوالۍ میرازي کلي کې زیږیدلی دی. ده خپلې لومړنۍ، منځنۍ او ثانوي زده کړې په ۱۳۲۹-۱۳۴۰ کلونو کې د رحمان بابا په لیسه کې په ډيره ښه درجه بشپړې او له همدې امله په ۱۳۴۱ کال کې د لوړو زده کړو لپاره د جرمني هیواد ته واستول شو. ښاغلي میرازي په جرمني کې په ۱۹۶۳ کال کې آلماني ژبه زده او په ۱۹۶۳ کال کې یې د جرمني په فرانکفورت کې د کالج ټاکلی پروګرام د لوړو نمرو په اخیستلو سره بشپړ کړ. همدا سبب و چې د لوړو زده کړو لپاره پوهنتون ته انتخاب شو. 
ښاغلي نوراحمد میرازي د ۱۹۶۴-۱۹۶۹ کلونو په ترڅ کې د  Johannes Gutenberg پوهنتون څخه د ماستري تیزس په لوړه درجه دفاع کړ. میرازي ته د دغه ستر اکاډمیک بریالیتوب له کبله په یاد شوي پوهنتون کې د دکتورا فرصت ورکړل شو او له ۱۹۶۹-۱۹۷۲ پورې د دکتورا تیزس بشپړ او د یاد شوي پوهنتون د علمي مسلکي پوهانو د ټولنې پر وړاندې یې له خپل تیزس څخه په اعلی درجه دفاع وکړه او د دکتورا (PhD) ویاړ یې ترلاسه کړ.
دکتور نوراحمد میرازی د ۱۳۵۱ کال په مني کې هیواد ته راستون او د کابل پوهنتون د ساینس پوهنځي د بیولوژي په څانګه کې د استاد په توګه وټاکل شو او په دنده یې پیل وکړ.
پوهاند دکتور نوراحمد میرازي کابو نیمه پیړۍ ګران هیواد ته د خدمت په خاطر له ځنډه پرته په پرلپسې توګه په زرګونو علمي مسلکي او ملي کادرونه روزلي او ټولنې ته یې وړاندې کړي دي.
پوهاند دکتور میرازي د هیواد په د ننه او بهر کې په لاندنیو لنډمهاله پروګرامونو کې برخه اخیستې ده:
ϖ په ۱۳۵۷ کال د هند په راجستان ایالت کې (Integrated nature resources program)!
ϖ په ۱۳۸۲ کال کې د جرمني په بن پوهنتون کې (Biology summer school program)!
ϖ په ۱۳۸۸ کال کې په ډهلي پوهنتون کې (Botany training program)!
ϖ په ۱۳۹۱ کال کې د دویم ځل لپاره په ډهلي پوهنتون کې (Botany training program) برخه اخیستې او بشپړ کړی یې دی.
پوهاند دکتور میرازی د جرمني متخصیصونو سره یوځای د هیواد په دښتو، غرونو او رغونو کې ګرځیدلی او د ساینس پوهنځي (Herbarium) د نباتي انواعو د شتمن کیدو لپاره نباتات راټول، تنظیم، نامګذاري او ځای پرځای کړي دي.
د پوهاند میرازي دندې
ارواښاد پوهاند صاحب د استادي ترڅنګ د بیولوژي څانګې د مشر، د کانکور کمیټې غړی، د ترفیعاتو کمیټې غړی، د ساینس پوهنځي سرپرست رئیس، د کابل پوهنتون د نشراتو رئیس، د کابل پوهنتون د علمي شورا غړی، د ساینس پوهنځی د علمي شورا غړی او د یاد پوهنتون د کیفیت د تضمین د کمیټې غړی هم پاتې شوی دی.
ارواښاد پوهاند صاحب د چاپيریال ساتنې په پروګرامونو، علومو اکاډمۍ او له هیواد څخه بهر په سریلانکا، اردن، هندوستان، پاکستان، جرمني او نورو هیوادونو کې په علمي کنفرانسونو برخه اخیستې ده.
ښاغلي استاد، د خپل اکادمیک ژوند په اوږدو کې، تر دېرشو ډېر علمي او څېړنیز آثار لري، چې په هیواد کې دننه او بهر په بېلابیلو خپرونو کې چاپ شوي دي.
پوهاند صاحب په پښتو، دري، انګلیسي او الماني ژبو په روان ډول خبرې لیکل او لوستل کولی شول.
ښاغلي میرازي، د افغانستان په علمي – اکاډمیک تاریخ کې د هغو ګوتو په شمار علمي – مسلکي او ملي شخصیتونو څخه دی، چې د هیواد د علمي فرهنګ په بډاینه، له خپل اصیل ملي هویت څخه د دفاع او د ملت جوړونې په لار کې یې له بل هر چا څخه ډیره برخه اخیستی او پریمانه قربانۍ یې ورکړې دي، چې راتلونکی نسل په هغو ویاړ کولی شي.
د افغانستان د څلورو لسیزو وروستي ناورین او غمېرې، نه یوازې په ملیونونو افغانان په نیابتی ډول له خپل کور او کلي څخه مهاجرت ته مجبور کړل، بلکې په دې موده کې، ډلې ډلې پوهان، څېړونکي او د پوهنتون استادان هم له هیواد څخه ووتل او علمي – اکاډمیک مرکزونه کمزوري او خالي شول. خو پوهاند دوکتور میرازی، هغه ملي – اکاډمیک شخصیت و، چې هم یې پوهنتون او هم د ده کور، د هیواد دکورنیو جکړو په بهیر کې، د راکټونو تر باران لاندې و، خو هیواد یې پرینښود او د هیواد د بچیانو لپاره یې قلم، کتاب او تباشیر له لاسه ونه غورځول.
د بیولوژی څانګې استادانو، دده د دغو، بې سارو خدمتونو په ویاړ، د ۱۳۹۵ کال د وري د نهمې نیټې په مجلس کې د رایو په په یوالي، پریکړه وکړه، چې له دې وروسته دې، د بیولوژي، څانګې شپږم درسي تالار د پوهاند دوکتور نور احمد میرازي تالار ) په نامه ونومول شي.
پوهاند دوکتور نوراحمد میرازی د روان کال د چنګاښ د میاشتې په ۱۲ نیټه د ورپیښې ناروغۍ له کبله له دې فاني نړۍ څخه سترګې پټې کړې، روح یې ښاد او یاد یې تلپاتې.

د معجزې خبرې:   

 پر 1351 لمریزکال دکابل پوهنتون په ساینس پوهنځی کې په پښتوژبه دبیالوژي تدریس دلومړې ځل لپاره ‏دپوهاندډاکټرصاحب نوراحمدمیرازي په نوښت زده کوونکوته ‏پیل شو.داخوبه هرڅوک راسره ومني چې دپوهاندصاحب نوموړی ‏مقدس اقدام دا لله ج په مرسته ترسره شو اوله دې کبله یوه معجزه بلل ‏کیدی شي. داځکه چې دهیوادپه پنځه زره کلن تاریخ کې دلومړي ‏ځل لپاره یوه داسې پېښه منځ ته راغله چې هیڅ ساری نه لري. پوهاندصاحب نه  یوازې ‏داچې دالله امرپرځای کوي بلکې په هیوادکې دلږڅه شل ‏ملیونوپښتنوفرهنګي مسلم قانوني حق هم پرځای کوي. دچاخبره ‏چې ارواښاد پوهاند صاحب میرازی ‏‏په پښتنوکې لومړی پېژندل شوی علمي ‏شخصیت دی چې په ډیره زړه ورتیا، مېړانه او اتلولي  سره يي خپلې  مټې  راونغښتې ، ‏دعمل ډګرته يې راودانګل اوپه لوړشهامت سره يي دکابل په ‏پوهنتون کې دپښتوژبې تدریس رواج کړ. زماپه اند دپوهاندصاحب ‏میرازی په اړونددخوشحال بابالاندنی شعرصدق کوي.‏

چې د ستار تړي بسیار دي

ددستار سړي په شمار دي
