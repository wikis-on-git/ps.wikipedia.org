'''د څاه هایډرولیک:''' 
تغذیه (Recharge)
تغذیه یا (Recharge) د څآه د اوبو د تمویل کوونکو منابعو څخه عبارت ده چې دغه منابع کیدای شی
د باران اوبه وي د په ځمکه کې د نفوذ څخه وروسته د ځمکنیو یا زیرزمیني اوبو د زیاتیدو سبب ګرځي. 
د سیند اوبه وي چې د څاه سره نژدې جریان لري او د څآه [[ځمکه|ځمکنی]] یا زیرزمیني اوبه تامینوي 
کوم ځمکنی درز یا شکست وي چې ځمکنی اوبه د لرې واټن څخه څاه ته انتقالوي 
یا نورې د اوبو منابع
==اوبه ایستنه (Discharge)==
د اوبو ایستنه یا (Discharge) د اوبو هغه مقدار ته ویل کیږي چې د څاه څخه خارج یا ایستل کیږي . 
د اوبو دیسچارج (Discharge) د ځمکې لاندې (تحت الارضی) اوبو د اوبه لرونکې طبقې په مقدار پورې نیغه او مستقیمه اړیکه لري . په هره اندازه چې د تمویل کوونکې یا اوبه لرونکې طبقې آبدهي یا اوبه ورکونه قوي وي په هماغه اندازه سره د څآه خروجی جریان یا (Discharge) قوي وي . 
==د څاه کانکریټي صوفه (Apron)==
کانکریټي صوفه یا (Apron) د څاه چارچاپیره د هغه کانکریټي ساختمان څخه عبارت ده چې وروسته د څاه د داخلي ساختمان د بشپړیدو څخه جوړیږي چې دنده یې د څآه داخل ته د چټلو او استعمال شوو اوبو د ننوتو څخه مخنیوی ده .
==اپرون یا صوفه د دریو برخو درلودونکې وي: ==
1- د اوبو ایستلو ویاله (Drainage Channel)
2- همواره یا د کناستلو ساحه (Platform)
3- د اوبو حذبولو کوچنی څاه (Soak Pit)
==پایپ (Pipe)==
عبارت د هغه استوانه یي منځ خالي فلزي یا پلاستیکي ساختمان څخه دی چې کوچني سوري یعنې فلتر نلري او دغه پایپونه په مختلفو نومونو سره یاديږي چې ډیر معمول او د ګټې اخیستنې پایپ یې چې په بازارونو کې موندل کیږي د (PVC) یا پولي وینایل کلورایډ په نوم سره یادیږي.
د څاه د اوبو د سطحې اندازه (Water Level Measurement)
عبارت د څاه د اوبو د سطحې د اندازه کولو څخه ده چې یو پایپ د څاه په ځنډه کې د اوبو د اندازه کولو او کنټرول د پاره ځای پرځای کیږي او د فیتې پواسطه سره اندازه کیږي.

==تړلې لیکنې==
[[څاه]]
[[اوبه]]
