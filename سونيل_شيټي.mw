[[دوتنه:Suniel Shetty.jpg|بټنوک|کيڼ|209px|کرېشما کپور]]
'''سنيل شيټي''' ([[هندي ژبه|هندي]]: सुनील शेट्टी)، چې په ۱۱ د اګست، ۱۹۶۱ لمريز کال کې زېږېدلی، يو هندي فلمي لوبګر دی چې د [[باليووډ]] په فلمونو کې راڅرګنديږي.

==کاري ژوند==
شیټي په ۱۹۹۲ ع کال کي د لومړي ځل لپاره د بلوان په نامه فلم کي د بالی ووډ دنیا ته راووت چي د هغه لومړي فلم څه نا څه کامیابه وو.

د هغه دري ښایسته زښت کامیابه فلمونه د 1993ع کال د پهچان، انت، او وقت همارا هی په نومونو وه چي ښاغلی شیټي ته یی دا زمینه برابره کړه چي د بالي ووډ په نړی کي خپلي پښي ښخي کړي. وروسته په همدغه کال کي هغه په یو رومانوي فلم دل والي او کومیډي فلم ګوپی کیشن کي د ډیرو زړونه خپل کړل. هغه په 90 لسیزه کي په زیاتو فلمونو کي را ښکاره شو چي د ده رول په کي تر ډیره حده جنګي وو.

د هغه د ۱۹۹۷ ع کال د بهایی په نامه فلم ددیوالي دجشن په موقع که څه هم د شاه رخ خان د دل تو پاګل هی فلم سره په یو وخت کي راووت خو بیا هم یو کامیابه فلم وو. هغه په خپل باډر فلم کي د یو وطن دوست په رول کي وپیژندل شو چي وروسته همدغه شان په ۲۰۰۱ ع کال کي په ریفیوجي، په ۲۰۰۳ ع کال کي د ایل او سي کارګیل، او همدراز په همدغه کال کي په قیامت فلم کي راښکاره شو. 

که څه هم ښاغلی شیټي زیاتره په جنګي فلمونو کي کار کړی خو هغه په ۲۰۰۰ ع کال کي په هیرا پیري ، د ۲۰۰۲ ع کال اواره پاګل دیوانه، د ۲۰۰۶ ع کال د پهر هیرا پیري او د ۲۰۰۹ ع کال د دي دنا دن فلمونو کي د کومیډي رول په کولو سره د خپلو مینوالو په مخونو مسکاوي څه چي خنداوي خپري کړي. 

هغه په ۲۰۰۰ ع کال په دهړکن فلم کي د بهترین ورانکاره جایزه ، او په ۲۰۰۹ ع کال کي د جنوبي اسیا د نړیوال فلم فستیوال له خوا د ریډ الرټ فلم لپاره د بهترین لوبغاړي جایزه تر لاسه کړه. 


د یو فلم پرودیوسر په حیث هغه د پاپ کارن موشن پیکچرز په نامه د پروډکشن کمپني پرانیستلي چي د ۲۰۰۳ ع کال د کهیل او رخت، او د ۲۰۰۶ ع کال د بهاګم بهاګ په نامه فلمونه یي د تولیداتو ښه بیلګي ګڼل کیږي. په نیږدي کلونو کي ښاغلی شیټي یواځي په فلمونو کي کوچني رولونه اجرا کړي. 

سنیل شیټي د باليووډ سره سره په ۲۰۰۷ ع کال کي د ډونټ سټاپ ډریمینګ په نامه اینګلیسي فلم او د ‌B12 په نامه تامیل ( په هند کي یوه بله ژبه چي زیات شمیر هندیان پری ګڼیږي) فلم کي هم کار کړی دی. 

==شخصي ژوند==
سنیل شیټي د مانا شیټی سره واده کړی چي له هغي څخه دوه بچیان لري چي یو يي اهان او بل یي اتیا نومیږي. سنیل شیټي په کیک بوکسینګ کي تور کمربند ترلاسه کړی.

==فلموګرافي==


==سرچينې==
{{reflist}}
* [http://taand.com/index.php?mod=article&cat=cenima&article=27881 تاند - د سنیل شیټي په اړه لنډ معلومات، محمد رحیم]

[[وېشنيزه:لوبګران]]
[[وېشنيزه:د هندي فلمونو لوبګران]]

[[de:Sunil Shetty]]
[[en:Sunil Shetty]]
[[fr:Sunil Shetty]]
[[it:Sunil Shetty]]
[[ml:സുനിൽ ഷെട്ടി]]
[[mr:सुनील शेट्टी]]
[[pl:Sunil Shetty]]
[[th:สุนีล เศฏฏี]]
