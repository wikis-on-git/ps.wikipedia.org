[[Image:Dawlatmohammadludin.jpg|thumb|289px|ډاکټر دولت محمد لودين]]

ارواښاد سرمحقق ډاکتر دولت محمد لودين په ١٣١٠ لمريز هجری کال [[د ننګرهار ولايت]] د کامې ولسوالۍ د انگرو په کلي کې نړۍ ته سترګې وغړولې. 


== زده کړې ==
لومړنۍ زده کړه يې د آخوند کلي په ښونځي کې بشپړې کړې او وروسته يې د [[کابل]] په دارالمعلمين کې خپلو زدکړو ته دوام ورکړ.


== دندې ==
وروسته يې د شپږو کلونو لپاره د ښوونکي په توگه دنده تر سره کړه.ارواښاد لودين په ١٣٣٧ کې [[د کابل پوهنتون]] د ادبياتو په پوهنځي کې شامل شو. د فراغت څخه وروسته په [[پښتو ټولنه]] کې د نامزد مسلکي غړي په توګه وټاکل شو. 

ددې دندې تر څنګ يې د ادبياتو په پوهنځي کې د تدريس چارې هم په غاړه درلودلې. نوموړي په ١٣٤٤ کال کې د پښتو د تدريساتو د لوی مديريت سرپرست او د دې دندې تر څنګ د زيري د جريدې مسول چلونکى هم و.

وروسته بيا هغه د پوهنې وزارت له خوا د هغه وخت [[شوروي اتحاد]] ته د لوړو زدکړو د بشپړولو لپاره واستول شو او په [[ژبپوهنه]] کې يې "پي اچ ډي" تر لاسه کړه.

مرحوم لودين د پښتو ټولنې په تاليف او ترجمې په څانګې کې او وروسته د اجتماعي پوهنو د لوی مدير په توګه دنده تر سره کړې ده. په ١٣٥٧ کال کې هغه د علومو د اکاډمۍ د [[ژبپوهنه|ژبپوهنې]] د څانګې مدير او وروسته د پښتو څيړنو د مرکز ريس وټاکل شو. 

ارواښاد ډاکتر دولت محمد لودين د [[افغانستان]] يو ستر [[ژبپوه]]، [[ادبپوه]] او مورخ وۀ. 

نوموړی په [[پښتو]]، [[فارسي]]، [[روسی]] او [[انګليسي]] ژبو کې ډظر زيات آثار او مقالې ليکلي او د روسي او انګليسي ژبو څخه يې ډيرې علمي ژباړې کړي دي.


== چاپ شوي آثار ==
 
# د نننۍ پښتو ژبې احصايوې قاموس: په ١٣٥٣ کال کې د پښتو ټولنې له خوا چاپ شوی دی.
# لغت پوهنه: په ١٣٥٥ کال کې د پښتو ټولنې له خوا چاپ شوی دی.
# د پښتو ژبې عمومي احصايوې قاموس: په ١٣٦٩ کال کې په لنېنګراد کې چاپ شوی دی.
# ټام ساير: له انګليسي څخه يې پښتو ته اړولی او په ١٣٤٣ کال د پښتو ټولنې له خوا چاپ شوی دی.
# شيرشاهي تاريخ: له فارسي څخه يې پښتو ته اړولی او په ١٣٥٤ کال د پښتو ټولنې له خوا چاپ شوی دی.
# په کلتوري انقلاب کې د عام او خاص ځانګړتياوي: له روسی ژبې څخه ژباړل شوی او په ١٣٦٧ کال د اطلاعاتو او کلتور د وزارت له خوا چاپ شوی دی.
# غوره نثرونه: د ارواښاد ګل پاچا الفت نثري اثر دی چې په روسي ژبه ژباړل شوی او د علومو د اکاډمۍ له خوا چاپ شوی دی.
# پټه خزانه: د محمد هوتک نثري اثر دی او ارواښاد لودين په روسي ژبه ژباړلی او د علومو د اکاډمۍ له خوا چاپ شوی دی.


== مړپنه ==

ارواښاد دولت محمد لودين د يوې سختې ناروغۍ له امله د ١٣٧٨ د ليندۍ د مياشتي په ١٣ له دې نړۍ سترګې پټې کړې او د ننگرهار ولايت د کامې د ولسوالۍ د کندو قريې د انګرو کلي په هديره کې خاوروته وسپارل شو.



[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:افغاني ليکوال]]
