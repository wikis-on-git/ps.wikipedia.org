[[Image:Dawlatmohammadludin.jpg|thumb|289px|ډاکټر دولت محمد لودين]]

'''دولت محمد لودين''' (١٣١٠ لمريز لېږدي [[کال]] د [[ننگرهار ولايت]] د کامې ولسوالي - ١٣٧٨ ل ل کال د [[ليندۍ]] ١٣) د [[پښتو ژبه|پښتو ژبې]] ليکوال او ژباړن وو.  

==محينه== 
ارواښاد سرمحقق ډاکتر دولت محمد لودين پر ۱۳۱۰ ل ل کال د [[ننگرهار ولايت]] د کامې ولسوالۍ د انگرو په کلي کې نړۍ ته سترگې غړولې وې. لومړنۍ زده کړه يې د اخوند کلي په ښوونځي کې بشپړې کړې او وروسته يې د [[کابل]] په [[ښوونتون]] (دارالمعلمين) کې خپلو زده کړو ته پاينه (دوام) ورکړه.

== دندې ==
دولت محمد لودين وروسته د شپږو کلونو لپاره د ښوونکي په توگه دنده تر سره کړه. پر ١٣٣٧ ل ل کال د [[کابل پوهنتون]] د ادبياتو په پوهنځي کې شامل شو. تر فراغت وروسته په [[پښتو ټولنه]] کې د نوماند مسلکي غړي په توگه وگومارل شو.

ددې دندې تر څنگ يې د ادبياتو په پوهنځي کې د تدريس چارې هم پر غاړه درلودې. نوموړی پر ١٣٤٤ ل کال  د پښتو د تدريساتو د لوی مديريت سرپرست او د دغې دندې تر څنگ د زيري جريدې پازوال چلونکى وو.

لودين وروسته د پوهنې وزارت له خوا د لوړو زده کړو د بشپړولو لپاره د هغه مهال [[د شوروي سوسياليستي جمهوريتونو اتحاد|شوروي اتحاد]] ته واستول شو او په [[ژبپوهنه]] کې يې دوکتوار «پي اچ ډي» تر لاسه کړه.

ليکوال لودين د پښتو ټولنې د تاليف او ترجمې په څانگه کې او وروسته د ټولنيزو پوهنو د لوی مدير په توگه دنده تر سره کړه. پر ١٣٥٧ ل ل کال د علومو اکاډمۍ د [[ژبپوهنه|ژبپوهنې]] د څانگې مدير او وروسته د پښتو څيړنو د مرکز د سروال (ريس) په توگه وگومارل شو.

ارواښاد ډاکتر دولت محمد لودين د [[افغانستان]] يو تکړه [[ژبپوه]]، [[ادبپوه]] او مورخ وو. نوموړي په [[پښتو]]، [[فارسي]]، [[روسي]] او [[انگليسي]] ژبو کې گڼ شمېر اثار او مقالې ليکلې او د روسي او انگليسي ژبو څخه يې ژباړې کړې دي. 

== مړينه ==

ارواښاد دولت محمد لودين د ١٣٧٨ ل کال د [[ليندۍ]] مياشتي پر ١٣ د يوې سختې ناروغۍ له لامله له دې نړۍ سترگې پټې کړې او د ننگرهار ولايت د کامې ولسوالۍ د کندو سيمې د انگرو کلي په هديره کې خاورو ته وسپارل شو.

== چاپ شوي نښيرونه يې ==
 
۱- د نننۍ پښتو ژبې احصايوې قاموس: په ١٣٥٣ کال کې د پښتو ټولنې له خوا چاپ شوی دی. 

۲- لغت پوهنه، په ١٣٥٥ ل ل کال کې د پښتو ټولنې له خوا چاپ شوی دی. 

۳- د پښتو ژبې عمومي احصايوې قاموس، په ١٣٦٩ ل ل کال کې په لنېنگراد کې چاپ شوی دی. 

۴- ټام ساير، له انگليسي څخه يې پښتو ته اړولی او پر ١٣٤٣ ل کال د پښتو ټولنې له خوا چاپ شوی دی. 

۵- شيرشاهي تاريخ، له فارسي څخه يې پښتو ته اړولی او پر ١٣٥٤ ل ل کال د پښتو ټولنې له خوا چاپ شوی دی. 

۶- په کلتوري انقلاب کې د عام او خاص ځانگړتياوې، له روسي ژبې څخه ژباړل شوی او پر ١٣٦٧ ل ل کال د اطلاعاتو او کلتور وزارت له خوا چاپ شوی دی. 

# غوره نثرونه: د ارواښاد [[گل پاچا الفت]] نثري اثر دی چې په روسي ژبه ژباړل شوی او د علومو اکاډمۍ له خوا چاپ شوی دی.
# [[پټه خزانه]]: د [[محمد هوتک]] نثري اثر دی چې لودين په روسي ژبه ژباړلی او د علومو اکاډمۍ له خوا چاپ شوی دی. 

# ژبه او ټولنه، د ۱۳۹۵ ل ل کال چاپ. 

==اخڅليک== 

۱- https://www.bbc.com/pashto/news/story/2007/04/070420_tom-sawyer-pashto-translation 

۲- 


[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:افغاني ليکوال]]
