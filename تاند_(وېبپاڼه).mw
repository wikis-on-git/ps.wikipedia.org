[[دوتنه:Taand.jpg|250px|بټنوک|کيڼ]]
'''تاند''' (په انګرېزي: Taand) يوه دوه ژبنۍ وېبپاڼه ده چې په پښتو او انګرېزي ژبه ليکنې او مطالب خپروي. د دغې وېبپاڼې بنسټ د ٢٠٠٧ز کال په اپرېل کې د [[عصمت څاروان|عصمت اله څاروان]] لخوا ايښودل شوی. دغه وېبپاڼه د چېک جمهوريت له پلازمېنې پراګ نه خپلې منظمې خپرونې ترسره کوي او همکاران يې په [[افغانستان]] کې دننه او بهر ورته کار کوي.

==مخينه==
تاند په پښتو او انګرېزي ژبو ليکنې خپروي، چې تر ٢٧٠٠٠ زياتې ليکنې يې خپرې کړي.  ١٤٢١ کسانو په تاند کې خپل برېښناليکونه ثبت کړي، چې وخت ناوخت ځينې عاجل خبرونه په خپل برېښناليک کې ترلاسه کړي.

د تصويري خبرونو شمېر ٦٧٧ دى او تاند په خپله کاري موده کې ٥٤ نظرپوښتنې کړي، چې نتايج يې په پاڼه کې موندلاى شئ.

تاند د ٢٠٠٧م کال د اپرېل له ٦ مې په فعاليت پيل کړى چې تر اوسه يې په منظم ډول بېلابېل خبري او معلوماتي مطالب خپاره کړي او هڅه يې کړې، د نړيوالو اژانسونو په څېر مهم خبرونه ژر تر ژره تر نورو مخکې له ټولو جزئياتو سره لوستونکو ته ورسوي.

تر اوسه د تاند د فعاليت له پيله پر تاند څو ځلې د هککرانو له لوري بريدونه هم شوي او يو ځل د تاند ټول مطالب ړنګ کړاى شول، خو وروسته ٩٩ فيصده مطالب بېرته په ارشيف کې خوندي کړاى شول.

==له نړيوالو اژانسونو سره برابري==
تاند له هغو پاڼو څخه ده چې له نړيوالو ويبپاڼو، اژانسونو او ورځپاڼو بېلابېلې ليکنې ژباړي او خپروي. د پاڼې يوه ځانګړنه دا ده چې تاند تر نورو چټکه ده او هڅه کوي خپله بېطرفي وساتي.
==روغتيايي پوښتنې-ځوابونه==
د خبري مطالبو، ليکنو او شننو تر څنګ په تاند کې بله ځانګړنه دا ده چې لوستونکي خپلې روغتيايي پوښتنې له ډاکټر سره شريکوي او ډاکټر په تفصيل سره ځواب ورته ليکي. دا برخه په نورو پاڼو کې نه شته.







[[وېشنيزه:افغاني انټرنټي رسنۍ]]
[[وېشنيزه:افغاني انټرنټي خبريالي]]
