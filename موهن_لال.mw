[[دوتنه:Mohan-Lal.png|بټنوک|موهن لال]][[دوتنه:موهن لال کشميري.jpg|بټنوک|موهن لال]]
'''موهن لال كشميرى''' ([[زوکړه]] ۱۸۱۲- [[مړینه]] ۱۸۷۷ زېږدي [[کال]]) د برتانوي هند یو نامتو څارگر (جاسوس) وو چې د خپلو انگرېزي بادارانو لپاره يې د افغانانو په جامه کې په [[افغانستان]] کې پټې دندې ترسره کولې. 

==مخینه== 
موهن لال كشميرى په ۱۸۱۲ ز كال كې په يوه كشميري كورنۍ كې زېږېدلی وو. د هغه پلار راى برام ناټــهــ نومېد، چې له آره د [[هند]] له گواليور څخه وو. موهن لال يو له هغو لومړنيو هندوانو څخه وو، چې په [[ډيلي]] كې يې په لوېديز سبك سره زده كړې وكړې. هغه د انگرېزانو د څارگرۍ په خدمت كې پر افغانستان سربېره [[منځنۍ اسيا]]، [[ايران]]، [[خوراسان]]، د هند شمالي سيمو، [[مصر]] او [[اروپا]] ته هم سفرونه كړي دي. هغه يو ماجراجو انسان وو، چې د پيسو، انگرېزي انعامونو او مډالونو په پار يې د خپلو انگرېزي بادارانو هر اډر ( فرمايش ) ترسره كاوه. هغه د افغان او انگليس لومړۍ جگړې (۱۸۳۸-۱۸۴۲ كلونه) پر مهال په [[كابل]] كې د بل انگرېز څارگر، [[الېکسانډر برنېس]] سياسي مرستيال وو. د افغان او انگليس د لومړۍ جگړې پر مهال هغه ډېره هڅه وكړه چې مخكې له مخكې خپلو انگرېزي بادارانو ته د خطر په اړه خبر وركړي، خو كومه گټه يې ونه كړه. نوموړي به په دې كلونو كې له كابله كلكتې ته د افغانستان د حالاتو په اړه په پټه څارگريز رپوټونه وركول. 
 
د ۱۸۴۱ ز كال د [[نوامبر]] مياشتې پر دويمه نېټه چې كله افغانانو په كابل كې د انگرېز څارگر الېکسانډر برنېس پر كور بريد وكړ، نو برنس او د هغه ورور چارلز يې ووژل. موهن لال په دغه شېبه كې د كور له كړكۍ نه د باندې ټوپ كړل او وتښتېد، خو لږه موده وروسته بيا هم ونيول شو. كله چې دى ونيول شو، نو زر يې كليمه تېره كړه او مسلمان شو، په دې ډول هغه وكړای شول، چې له مرگه ځان وژغوري. 

موهن لال په ۳۲ كلنۍ كې له دندې گوښه كړاى شو او په كور كېناست. هغه له دې لامله ډېر خواشينى وو چې په افغانستان كې د انگرېزانو لپاره د هغه خدمتونو ته وړ قدر ور نه كړ شو. هغه يو ورور درلود چې كيدر ناټ نومېد، په [[امبله]] كې اوسېده او په ۱۸۵۵ ز كال كې ومړ. 

موهن لال کشميری د انگرېزانو يو له ډېرو زرنگ ترينو او چالاکو جاسوسانو څخه وو، چې پر ۱۸۴۲- ۱۸۳۹ زېږدي کلونو کې په افغانستان کې وو. وروسته چې کله د انگرېزانو پوځ او لښکر په افغانستان تبا شو او ژوندي کسان يې له افغانستانه ووتل، موهن لال [[انگلستان]] ته ولاړ او هلته يې انگرېزانو ته د خپل ځان د ډېر ژمن ملگري ښوولو او له هغوی څخه د امتيازاتو تر لاسه کولو په موخه د «[[امير دوست محمد خان]] ژوند» په نامه په انگرېزي ژبه يو کتاب وليکه. دا کتاب پر ۱۸۴۶ زېږدي کال په انگلستان کې چاپ شو. تر ۱۶۰ کاله وروسته په امريکا کې د يو  افغان کډوال ډاکتر سيد خليل الله هاشميان له خوا وژباړل شو او پر ۲۰۰۲ او ۲۰۰۶ ز کلونو کې چاب شو.      

==د موهن لال مېرمن== 

د موهن لال مېرمن، چې حيدري بېگم نومېده، په ليك او لوست پوه او يوه مسلمانه ښځه وه. هغې په ۱۸۵۷ ز كال كې په [[هندوستان]] كې د ستر پاڅون پر مهال د حالاتو په اړه يادښتونه وليكل، چې وروسته بيا دغه يادښتونه د انگرېزانو لاس ته ورغلل او هغوى ترې ظبط كړل. 

==مړينه== 

موهن لال كشميرى په ۱۸۷۷ ز كال كې ومړ. 

==اخځونه==
۱- #http://en.wikipedia.org/wiki/Mohan_Lal_(Zutshi) 

۲- http://www.afghan-german.net/upload/Tahlilha_PDF/sistani_azam_2_november_qiam_kabul_5.pdf 

۳- 

[[وېشنيزه:د هند تاريخ]]
[[وېشنيزه:د برتانيوي هند سياستوال]]
