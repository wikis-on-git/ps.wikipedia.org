توربین هغه انجینري ماشین دی چې د محرکې قوې (باد، بخار، اوبه، او یا هم کوم بل ماشین) پوسیله حرکي انرژي په بریښنا اړوي.
توربین د څو مهمو برخو څخه جوړ شویدی:
۱ پکه
۲- ډاینمو
۳- ستنه، یا تکیه

۱- پکه د توربین هغه برخه ده چې پوسیله ېې محرکه قوه پر توربین عمل کوي. لکه د بادي توربین پکه چې د باد لخوا وارده قوه توربین ته ورکوي.
۲- ډاینمو د توربین بنسټیزه برخه ده چې د بریښنا د تولید دنده ترسره کوي. ډاینمو د فلزي سیمانو څخه چې په فني او علمي توګه سره پیچل شوي وي جوړ شوی دی. د پکې پوسیله توربین ته ور کړل شوې قوه نیغه په ډاینمو عمل کوي او د هغه د تاویدو سبب کیږي چې په پایله کې بریښنا لاسته راځي.

۳- ستنه یا تکیه هغه برخه ده چې د هغې په مرسته توربین له مځکې یا بل څه سره تړل کیږي ترڅو د بیځایه کیدو یا لویدو مخنیوی ېې شوی وي.
