د ننګرهار ولایت د روداتو ولسوالۍ د مزینې قریې د حصارک په مرکزي جومات کې نن د غبرګولې په ۲۱مه نږدې دوه بجې د جمعې د لمانځه پر مهال د چاودنې له امله د ملام امام او یو ماشوم په ګډون درې تنه شهیدان شوي او ۷۲  نور لمونځ کوونکي ټپیان شوي دي د معلوماتو له مخې دغه پېښه هغه مهال رامنځته شوې،کله چې پر لمونځ کوونکو مهراب ته څېرمه ځآی پر ځای شوو چاودیدونکو توکو چاودنه وکړه . د دې پېښې ټول قربانیان د ننګرهار والي په لارښوونه د عامې روغتیا مرکزي روغتون ته را لیږدول شوي،چې ۳۸ تنه یې د لومړۍ درملنې وروسته کورونه ته لیږل شوي او په پاتې ټپیانو کې د شپږو تنو روغتیایي حالات نازک ښودل شوی دی . په ټپیانو کې تر پنځلسو زیات تنکي ماشومان هم شامل دي . د حصارک سیمې په یاد مسجد کې هیڅ ملکي او نظامي کارکوونکو شتون نه درلود او د پېښې ټول قربانیان ملکیان دي .  ننګرهار والي همدا راز د پېښې پر مهال د عامې روغتیا او روداتو ولسوالۍ مسؤلینو ته لارښوونه وکړه،چې د ټپيانو درملنې ته جدي پاملرنه وکړي . همدا راز د ولایت مرستیال محمد حنیف ګردیوال د عامې روغتیا په روغتون کې د ټپیانو د روغتیایي وضعیت څخه په داسې حال کې لیدنه وکړه،چې د عامې روغتیا رئیس ډاکټرنجیب کاموال هم شتون درلود.  نوموړي د عامې روغتیا ډاکټرانو څخه مننه وکړه،چې د پېښې ټپیانو په درملنه کې ځآنګړې پاملرنه وکړه او همدا راز یې له هغو ټولو ځوانانو څخه مننه وکړه،چې د خپلې وینو په ورکړې سره یې د ګڼ شمېر ټپیانو ژوند وژغورو . هغه وویل: لوړ پوړو مشرانو ورسره د پرلپسې ټلیفوني اړېکو په ترڅ کې د ټپیانو د روغتیا پوښتنه کړې . د ولایت مرستیال همدا راز د شهیدانو کورنیو ته د ولایت مقام له لورې مرسته شوې نغدي او نور د خوراکي توکو مرسته هم وسپارله.
==طالبانو له خوا غندنه==
ددې پېښې په اړه د طالبانو وسله والې ډلې خپل غندنلیک خپور کړی او دا ترهګریزه پېښه کې یې خپل لاس لرل رد کړي او پېښه یې غندلې ده.

==تړلې لیکنې==

==سرچینې==

[[category:چاودنې]]
[[category:ترهګریز بریدونه]]
[[category:په مسجدونو چاودنې]]
[[category:ننګرهار]]
[[category:رودات]]
[[category:داعش]]
[[category:طالبان]]
[[category:ترهګر]]
[[category:۲۰۱۶ز ترهګریزې پېښې]]
