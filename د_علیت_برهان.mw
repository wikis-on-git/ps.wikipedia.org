[[دوتنه:E innga kyo.jpg|thumb|380px|انځوریزه سوترا علت او معلول، اتمه پېړۍ، جاپان]]


'''د علیت برهان''' {{انګرېزي|The Causal or cosmological Argument}} چې د '''لومړي علت برهان''' ، '''د سببیت برهان''' او '''ستورپوهنه''' هم ګڼل کېږي، د فلسفې له لرغونو مسئلو څخه ګڼل کېږي. ددې ویي تقریبي مانا د «د یو څیز اغیز په بل څیز باندې» یا د [[مرتضی مطهری]] په وینا «د یو واقعیت استناد په بل واقعیت باندې» کولای شو. <ref>طباطبایى، محمدحسین، اصول فلسفه و روش رئالیسم، 3 ټوک، نهمه لیکنه، ص 180، لمنلیکونه، قم: صدرا، بیتا. </ref> د بل تعریف په رڼا کې، د دوه څیزونو ترمنځ داسې اړیکه چې یو د بل پنځوونکې (خالق) وي، '''علیت''' نومول کېږي.


لومړنی کس چې په پراخه توګه یې د علیت مفهوم په خپلو لیکنو کې مطرح کړ، [[اپلاتون]] او [[ارستو]] ول. 

ارستو د غایي علت په طرحې سره هڅه وکړه چې له علیت څخه د څښتن تعالی د شتون لپاره د یو برهان په توګه ګټه پورته کړي. غایي علت چې  [[مسلمان]] [[فیلسوف|فیلسوفان]] یې د '''علت‌العلل''' او '''غایةالغایات''' په نومونو هم یادوي، پدې بنسټ ده چې د نړۍ ټولګه له یو پیل (مبدا) څخه سرچینه اخلي، او د خپل بشپړتیایي یون په لړ کې د ډېرو وسیلو په شتون کې هم د یو موخې او مقصد پر لور درومي.
