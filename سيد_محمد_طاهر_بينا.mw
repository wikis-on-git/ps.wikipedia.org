
'''سيد محمد طاهر بينا''' (زوکړه ۱۲۹۵ ل کال ننگرهار-د ۱۳۶۵ ل کال د تلې ۳۰) يو افغان [[شاعر]] او ليکوال وو.

== مخينه ==
سید محمد طاهر بینا د ارواښاد سیداشرف زوی پر ۱۲۹۵ لمریز کال د ننګرهار ولايت په چپرهار کې زېږيدلی او د سید موسی بټي کوټي له کورنۍ څخه دی، چې په سیمه کې له ځانگړي شهرت څخه برخمنه کورنۍ ده.
د بينا صاحب پلار يو مېلمه پال او د ټنگ ټکور ډېر مينه وال چې ان خپل ټول شته يې هم ترې ځار کړه. بینا صاحب په خپل کلي کې تعلیم پیل کړ، کورنۍ يې ده او د تره زامنو ته خصوصي ملا ونيو. لومړی يې قران کريم ختم کړ، بیا يې پنج گنج، گلستان، بوستان او نور مروج کتابونه ولوستل. پر ۱۳۱۰ ل کال د هنر ښاپيرۍ تر ګوتو ونیو او شاعري يې پیل کړه.

سيد محمد طاهر بينا پر ۱۳۱۵ ل کال د ماموریت لپاره کندهار ته ولاړ، ورپسې بیا قطغن ته ولاړ او هلته په فواید عامه کې پر دنده وگومارل شو. پر ۱۳۲۶ ل کال ننګرهار ته راغی او بیا يې په کونړ کې دنده واخسته. تر دې وروسته په ننګرهار کې د اداري مدیریت سر کاتب په توگه وگومارل شو. پر ۱۳۳۷ ل کال يې په کابل راډیو کې په دنده پيل وکړ، دا هغه مهال وو چې د پښتو انقلابي شاعر [[ملنگ جان]] په يوه ظاهرا ترافيکي پېښه کې ووژل شو او دی د هغه پر ځای د راډيو د پښتو موسيقۍ د منتظم په توگه وگومارل شو. تر دې وروسته يې د ننګرهار ولايت د سوداگرۍ خونې په اداره کې د کنټرولر په توگه پهدنده پيل وکړ. یو کال وروسته د یاد ولایت د مطبوعاتو ادارې ته ولاړ. پر ۱۳۴۵ ل کال د ننگرهار د اوښ غونډۍ د موزیم مامور شو. بينا صاحب پر ۱۳۵۱ ل کال تقاعد شو او په شخصي کار و بار يې پیل وکړ. له ۱۳۵۹ نه تر ۱۳۶۳ کاله يې په هېواد ورځپاڼه او د راډيو تلوېزيون د موسیقۍ په څانګه کې دنده پر مخ يووړه. په پای کې د افغاني فرهنگ دغه خدمتگار د ۱۳۶۵ لمریز کال د تلې پر ۳۰ د ۷۰ اويا کالو په عمر له دې فاني نړۍ څخه سترگې پټې کړې.

د سید محمد طاهر بينا د شعرونو کلیات څو کاله دمخه د ننګرهار د ژورنالستانو او لیکوالو خپلواکې ټولنې له خوا په دوو ټوکو چې چاپ شو، چې (خولې نه مې قسم ختلی) نومېږي. د بينا صاحب ځينې نور اثار هم چاپ شوي چې زه او زما ژوند، او کرکیله نومېږي، چاپ شوي دي. 

بینا صاحب ځينې ناچاپ اثار هم لري، چې يو په کې د ماشومانو لوبې نومېږي او د چپليار د ماشومانو لوبې په کې پېژندل شوي دي. کونډه غر ته ختل او د قزاقستان خاطرې د بینا صاحب دوه يونلیکونه دي.

اړينه ده وويل شي چې د سید محمد طاهر بينا يو گڼ شمېر شعرونه د [[هېواد]] يو شمېر سندغاړو کمپوز کړي او د ټنگ ټکور په څپو کې يې ويلي، چې د ملي راډيو په ارشيف کې خوندي دي. له دغو سندغاړو څخه د ځينو نومونه دا دي لکه 
== دندې ==
* ۱۳۱۹ په قطغن کې د فوايد عامې کاتب
* په ۱۳۲۰ کې د قطغن مستوفي
* په ۱۳۳۲ کې د مالياتو د ادارې کاتب
* په ۱۳۲۷ کې د کونړ ولايت سرکاتب
* په ۱۳۲۸ کې په اداري مديريت کې او په ۱۳۳۲ کې د قلم مخصوص سرکاتب
* په ۱۳۲۷ کې د کابل راډيو د تهيې څانگې غړی او د پښتو موسيقۍ د منتظم په توگه دنده.
* په ۱۳۳۹ کې د ننگرهار د نشراتي موسسې د پاڼو ځای د مامور په حيث دنده.

==اخځليک== 
#http://lawang.blogfa.com/post/447 
# 



[[وېشنيزه:پښتانه شاعران]]
