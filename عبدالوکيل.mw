[[دوتنه:عبدالوکيل.jpg|250px|بټنوک|عبدالوکيل]]
'''عبدالوکیل''' د [[ډاکتر نجیب الله]] د حکومت د بهرنیو چارو وزیر او د وطن گوند د مرکزي کومېټې د سیاسی بیرو غړی وو . دی د پرچم گوند یو له لویو او مخورو کسانو څخه وو. کله چې پر ۱۳۷۱ ل (۱۹۹۲ ز) کال یو شمېر جگپوړو گوندي او حکومتي چارواکو ، لکه د وطن گوند د مرکزي کومېټې د منشي مرستیال او د سیاسی بيرو غړی [[فرید احمد مزدک]] ، د وطن گوند د مرکزي گومېټې د سیاسي بیرو غړی [[محمود بريالی|محمود بریالي]] ، د وطن گوند د مرکزي کومېټې د سیاسی بیرو غړی [[نجم الدین کاویاني]] کودتاه کوله ، نو دی هم له دغو کودتاه چیانو سره ملگری وو. همدا راز یو شمېر نور چې دومره نامتو نه ول ، خو په کودتاه کې يې برخه درلوده لکه د وطن گوند د مرکزی کومېټې غړی [[شفیق الله توده يي]] ، [[ډاکتر ضمیر]] ، [[انجنیر نعمت]] ، [[ادینه سنگین]] اوځینې نور . په دغه کودتاه کې د دفاع وزیر مرستیال او د [[کابل]] گارنیزیون بولندوی ستر جنرال [[محمد نبي عظیمي]] ډېره کارنده برخه درلوده ، چې د دفاع وزارت ځینې نور جنرالان لکه ډگرجنرال [[نورالحق علومي]] ، جنرال [[اصف دلاور]] ، جنرال [[محمد عزیز حساس]] ، جنرال [[عبدالحق علومي]] هم ورسره ملگري ول . د عبدالوکیل او د ده ددغو دسیسه کوونکو ملگرو د کودتاه په پایله کې د ملگرو ملتو د سولې پروگرام ناکام شو. عبدالوکیل د نجیب الله د حکومت هغه لومړنی او لوی چارواکی وو ، چې له [[احمد شاه مسعود]] سره يې په [[پروان ولایت]] کې پټه لیدنه کتنه وکړه ، له هغه سره یې د ایتلاف تړون لاسلیک کړ ، او ژمنه یې ورته وکړه ، چې د ده راتگ ته چمتو دی . د نجیب الله پر ضد کودتاچیانو سره د امنیت وزارت مرستیالان [[یار محمد]] او [[باقر فرین]] ، د ځانگړي گارډ بولندوی [[سید اعظم سید]] هم ملگري ول. 

==اخځونه==
# http://www.payamewatan.com/Articles2/khorami=1.htm
#http://entezar14.blogfars.com/blog.html?page=comments&member=sapand&newsid=55082
#http://www.youtube.com/watch?v=CCqxXFw4Qww&feature=related
#http://sporghay.com/index.php?option=com_content&view=article&id=1663:2010-03-01-23-06-20&catid=34:2010-01-31-16-17-42&Itemid=56


[[وېشنيزه:افغان وزيران]]
