'''عبدالوکیل''' د [[ډاکتر نجیب الله]] د حکومت د بهرنیو چارو وزیر وو . دی د پرچم ګوند یو له لویو او مخورو کسانو څخه وو. کله چې پر ۱۳۷۱ ل ( ۱۹۹۲ ز) کال یو شمېر جګپوړو ګوندي او حکومتي چارواکو ، لکه [[فرید احمد مزدک]] ، [[محمود بریالي]] ، [[نجم الدین کاویاني]] ، ستر جنرال [[محمد نبي عظیمي]] او ځینو نورو د ډاکتر نجیب الله د حکومت او واکمنۍ پرضد توتیه جوړه کړه ، نو دی هم له دغو دسیسه کوونکو څخه وو ، چې په پایله کې یې د ملګرو ملتو د سولې پروګرام ناکام شو. عبدالوکیل د نجیب الله د حکومت هغه لومړنی او لوی چارواکی وو ، چې له [[احمد شاه مسعود]] سره يې په پروان ولایت کې پټه لیدنه کتنه وکړه ، له هغه سره یې د ایتلاف تړون لاسلیک کړ ، او ژمنه یې ورته وکړه ، چې د ده راتګ ته چمتو دی . د نجیب الله پر ضد کودتاچیانو سره د امنیت وزارت مرستیالان [[یار محمد]] او [[باقر فرین]] ، د ځانګړي ګاډ بولندوی [[سید اغظم سید]] ، او د دفاع وزارت یو شمېر نور جنرالان هم ملګري ول. په دې اړه لوستونکي کولای شي ، په یوټوب کې پرلیکه شوی مستند فېلم وګوري ، چې په اخځ کې يې پته ښودل شوې ده .
==اخځونه==
# http://www.payamewatan.com/Articles2/khorami=1.htm
#http://entezar14.blogfars.com/blog.html?page=comments&member=sapand&newsid=55082
#http://www.youtube.com/watch?v=CCqxXFw4Qww&feature=related
