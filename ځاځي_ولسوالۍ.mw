'''ځاځي''' د [[افغانستان]] د [[د پکتيا ولايت|پکتيا]] په ولايت پورې تړلې  ولسوالۍ ده ، چې د عليخېلو په نوم هم يادېږي . دلته د افغانانو د عليخېلو ټبر ، ادم خېلو ټبر، احمدزيو ټبر ، او داسې نور خېلونه ، ټبرونه اوسېږي . دغه ولسوالۍ د شمالي (سوهېلي) عرض البلد په ۳۳ درجو ۵ دقيقو ۲۱ ثانيو او د ختيځ طول البلد په ۶۹ درجو ، ۵۴ دقيقو او ۱۲ ثانيو کې شتون لري ، سوهيل ختيځ ته يې سپین غر چې د افغانستان له مشهورو غرونو څخه دی پروت دی . همدغسې د دې سيمې ختيځه برخه د کرمې توتکۍ (پاړه چنار) سره چې د منځني پښتونستان سيمه ده متصله ده ، او د کنډؤ سيمې سره چې يوه لرغونې سيمه ده ، دواړه خوا پوله ييزه نښتې ده . لوېديځې خوا ته يې د احمدزيو د سيمې غرونه (مچلغيو) سرې تيږې کړکين ، ميرزکه پراته دي چې ددې غرو لمنې تر لوګر پورې غځېږي  .د دې سيمې سوهېل خواته د مټونکي ، تخيکتو او [[سپين غر]] لمنې ، سوېل ته د منډيير غرونه چې په ځنګلو پټ دي او دڅمکنيو سيمه پرتې دي . د ځاځيو منځی (مرکز) د علي خېلو کلا او د ګردېز څخه کابو ۴۱ ميله واټن لري چې همدغه سيمه د ځاځيو د حکومت منځی دی او د ځاځيو د سيمې منځينۍ برخه کې شتون لري . ځاځۍ سيمې ته پورتنی اريوب هم وايي ، ښې زرغونې او خړوبې ځمکې لري ، چې ډېری کرنې يې غنم دي ، اوربشې ، جوار ، غټې وريجې ، مۍ ، لوبيا ، شاخل ، دال ، شوتله ، رشقه او نورې غلې هم دي . همدا رنګه سابه لکه کچالو ، [[ګازرې|ګازره]] ، ټېپر ، [[جوغندر (لبلبو)]] ، [[پالک]] ، تور او سره [[بانجاڼ (بانجان)|بانجان]] ، [[کدو]] ، او [[بادرنګ]] دلته پیدا کېږي . مېوې هم لري لکه توت ، خوبانۍ (زردالو) ، الوچې، [[ګيلاس]] ، [[مڼې]]، [[انګور]]، [[شفتالو]] ، ناک، بادام او سنځلې يادېږي . په غرونو کې يې لمنځه ، جلغوزي ، نانګه ، نښتر ، سرب، اولښتی ، پښۍ ، ښوون ، ښنګ ، څېړۍ او طبعي توکي او زېرمې شته .
''
===== مشهور غرونه يې په لاندې ډول دي =====
ـ سپين غر : د دې سيمې يو لوی غر دی .  د پکتيا او ننګرهار ولايتونه يو له بل سره بېلوي . 

ـ د منډيير غر : دغه غر په ګڼو ځنګلونو پټ دی ، چې په اقتصادي  لحاظ او د حاصلاتو (ترلاسه شوو طبعي توکو) له مخې د افغانستان مهم لوی غر ګڼل کېږي . 

ـ د منګياړ غرونه : دغه غرونه د ځاځيو او څمکنيو سيمې يو له بل سره جلا کوي چې سطحه يې زياتره ړنې او ګڼ ځنګلونه لري. 

ـ د کټه سنګ غر : دغه غر د دې سيمې په لوېديځه او سوهېل لوېديځه خوا کې شتون لري چې ځاځي او لوګر يو له بله جلا کوي.

===== ځاځيو کې سيندونه ===== 
 
د سورګل سيند : دغه سيند له هغه تنګي څخه چې سپین تنګی نومېږي سرچينه ترې اخلي له هغو اوبو سره يو ځای کېږي چې د پيواړ کنډو څخه  راوتويېږي ، لوېديځ خواته بهېږي . په لوېديځه برخه کې چې په (لرنيو) سيمې سره شهرت لري ، له بل سيند سره چې د (لولی دار) په نوم يادېږي او د سپین غر له زېړې څنډې او لکړې کنډو څخه راتويېږي يو ځای لوېديځ خواته خوځېږي او د بيانخېلو په ختيځه برخه ‍ې د خرشتل سيند سره چې د خششق کنډو څخه راځي نښلي وروسته بيا د ځاځيو مرکز خواته بهاندی ک‍ېږي .

== د ځاځي ولسوالۍ پولې او سرشمېرنه==
د ځاځيو ولسوالۍ سوهيل ـ ختيځ ته ېې سپين غر چې د افغانستان له نامتو غرونو څخه شمېرل کېږي پروت دی . همدغسې ددې سيمې ختيځه برخه د کورمې ، توتکۍ (پاړه چنار ) سره چې د منځني پښتونستان سيمه ده نښتې ده . 
== د ځاځيو ولسوالۍ کرکېلي ==
== زېرمې او سيندونه == 
== لرغونتيا او مهم ځايونه == 
== د ولسوالۍ اداراتي جوړښت او وټه ==



== دا هم وګورۍ ==
* [[د افغانستان ولسوالۍ]]

== سرچينې ==
{{reflist}}


{{Afghanistan-stub}}
{{کينډۍ:د پکتيا ولسوالۍ}}

[[وېشنيزه:د پکتيا ولايت]]
[[وېشنيزه:د افغانستان ولسوالۍ]]
