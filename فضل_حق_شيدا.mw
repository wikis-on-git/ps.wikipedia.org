
'''فضل حق شیدا''' ([[زوکړه]] د ۱۹۱۰ زېږدي [[کال]] د [[جون]] لومړۍ، [[چارسده]] - [[مړینه]]؟) د [[پښتو ژبه|پښتو ژبې]] يو [[ليکوال]] او [[شاعر]] وو. 

==مخينه== 
فضل حق شیدا د ۱۹۱۰ زېږدي کال د جون میاشتې پر لومړۍ نېټه د چارسدې سيمې د محمود اباد نومي کلي د عبدالصمد خان کره زېږېدلی دی. پر ۱۹۲۷ ز کال له لسم ټولگي څخه فارغ او پر ۱۹۳۲ ز کال يې د پېښور [[اسلامي پوهنتون]] پای ته ورساوه. تر دې وروسته یی د بي ټي او پارسي ایم ای ازموينې په بریالیتوب سره پای ته ورسولې. هغه په گڼو ادارو کې په ښه شان خپل خدمات وړاندې کړي دي. د اطلاعاتو په [[نياوتون]] (محکمه) کې د ریاست پر څوکۍ پاتې شوی دی. 

شاعر او ليکوال شیدا نظم او نثر دواړه لیکلي دي. د جمال الدین افغاني په نوم نامتو کتاب يې په نثر کې ليکلی دی. د کلام ټولگه یې د «اسویلي» په نامه چاپ شوې ده. فکر یې لوړ، ژبه یې خوږه او سوچه وه. 

==د شعر بېلگې يې== 

غزل 

هر یو کاڼی په [[کیمیا]] باندی زر نه شو -   
هر یو څاڅکی په صدف کې گوهر نه شو 
 
که می سل ځله اوچت کړه په هوا کښی 
بی وزرو کښی پیدا څه وزر نه شو
د لیدو د شوقه دواړه زما سترګی 
دومره ډکی شوی چی هیڅ پری نظر نه شو
د نښتو ارزو پخپله بوتلو جال ته
دا مارغه په دام کښی ګیر په هنر نه شو
که می هر څومره په زوره ژړا وکړه 
خو مجلس وو همه کوڼ پری اثر نه شو


==مړينه== 
روح یی ښاد او یاد یی تل پاتې. 

==چاپ شوي نښيرونه يې== 
۱- جمال الدین افغاني. 

۲-اسویلي (شعري ټولگه). 
  
==اخځليک== 
۱- https://pashtonwriters.webs.com/
