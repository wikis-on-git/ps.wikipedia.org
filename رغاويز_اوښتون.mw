'''رغاويز اوښتون''' یا '''صنعتي انقلاب''' یوه دوره وه چې د ۱۷۵۰ او ۱۸۵۰ زېږديز کلونو تر منځ رامنځ ته شو او په ترڅ کې په بېلابېلو څانګو لکه: د کرهڼې، ترانسپورټ یا لېږد چارو، کان ايستنې، توليدونې او تکنالوژی په برخه کې ستر بدلونونه راغلل او دغو سترو بدلونونو د هغه وخت په ټولنيزو، وټيزو او  هڅوبيزو (فرهنګي) څرنګتياوو باندې خپل ژور اغيز درلود. دغه اوښتون په پیل کې له بريتانيا څخه پیل او ورو ورو یې لمن لوېديځې اروپا، شمالي امريکا، جاپان او په پای کې نورې ټولې نړۍ ته وغځيده.
