لکی مروت د پاکستان دلايت خېبر پښتونخوا يوه ولسوالۍ ده. لکي مروت په کال 1992 کښې د بنو ډويژن يوې ولسوالۍ په حېث قائمه شوله. د دې سرحدونه کرک، بنو، وزيرستان، ټانک، ديره اسماعيل خان او پنجاب سره لګي. د خپلو جغرافياي سرحدونو، زياتېدونکې ابادي، او په سوېلي مېداني علاقو کښې يو مرکزي مقام لۀ کبله د بنو ولسوالیۍ دا زوړ تحصيل ډېر مخکښې د ولسوالۍ جوړېدو مستحق وه. د زمکې دا برخه وچ او بنجر بيابان دې او دې وجې نه يې تر اوسه ترقي نۀ وکړه، د دې علاقې په مشکلاتو کښې د اوبو او نورو سهولتونو نېستي شامله ده. دلته زمکه تر ډېر حده بنجره او غېر اباده ده.
دې ټولو محروميانو باوجود خدای دې زمکې ته محنتي او هنرمند افرادي قوت ورکړی دې، چه لۀ کبله يې دا علاقه په يو کاروباري مرکز جوړېدو کښې بوخت دې. د نقل و حمل ذيعو او معدني وسائلو د خلقو معاشي حالت ښۀ کولو کښې ډېر غټ لاس دې. دې ولسوالۍ کښې اکثريت د مروت قام اباد دې او دلته پښتو ژبه وئيلې کېږي. دلته د لکي سيمنټ په نوم يوه کارخانه ده. په سياست کښې سېف الله وروڼه ډير نوم لري او دۍ په پاکستان کښې د بادشاه ګر په نوم يادېګي. د دې ولسوالۍ تحصيل نورنګ ډېر زرخېز دې او يو اهم کاروباري مرکز ګڼلی کېږي

'''شماريات'''

د ولسوالۍ رقبه 3164 مربع کلومټره ده

دلته په يو مربع کلومټر کښې 192 کسان اباد دي

کال 2004-05 کښې د ولسوالۍ ابادي 606000 وه

د کروندې قابله زمکه 116910 هېکټره ده
