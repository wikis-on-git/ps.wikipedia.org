له [[راولپنډی]] څخه 22 میله لرې، شمال لویدځ اړخ ته یو لرغونی ښار ودان دی، چې د ټېکسلا په نامه یادېږي. په 326 ق م کې مقدوني سکندر په دې ښار خپله ولکه ټینګه کړه او تر پینځو ورځو پورې همدلته پاتې شو. د همدې ځای راجا امبهي د سکندر اطاعت ومنلو. له دې وروسته سکندر له راجا پورس سره د جګړې لپاره جهلم په اړخ وخوځېد. د باختر یوناني واکمنو دیمریس په ۱۹۰ مخزېږد کې د ګندهارا سیمه ونیوله او ټېکسلا یې خپله پلازمېنه وټاکله. د موریه کورنۍ واکمن ستر اشوک د واکمنۍ پر مهال هم دا ښار د وخت له مشهورو سیمو څخه ګڼل کېدو، چې د بودیزم د ښوونو ستر مرکز هم و. 

په اوومه عیسوي پېړۍ کې چینایي ګرځندوی هیون سانګ دې ځای ته ورغلو. ګرځندوی په خپل یونلیک کې ددې ځای د عظمت او لوړتیا یادونه کړې ده. په دې سیمه کې د ګوتهک بڼه یو موزیم جوړ دی چې له عیسوي زوکړې پینځه پېړۍ مخکې د ګندهارا هنر نمونې، لس زره سېکې چې ځینې یې یوناني پېر اړوندې دي، د سېلانیانو د لید لپاره اېښودل شوي دي. 

دا ښار په ۱۹۸۰ز کا د ملګرو ملتونو د یونېسکو ادارې له خوا [[د یونېسکو نړیوال میراث]] لړلیک کې شامل کړ. 


[[دوتنه:Panorama_at_Jaulian_-_Ancient_Buddhist_Monastery_-_Taxila%2C_Pakistan_-_566-31.JPG|thumb|center|500px|د ټېکسلې لرغونو اثارو یوه منظره]]

په ټېکسلې ښار کې د لرغونو توکو لپاره یو موزیم هم جوړ شوی چې [[د ټېکسلې موزیم]] په نامه یادېږي. په دې موزیم کې د بودیم او هندوییزم اړوند لرغوني توکي لکه سکې، د چونې او ګچو بتان، ګاڼه او داسې نور اشیاء د لیدونکو لپاره اېښودل شوي.

== انځورخونه ==
<gallery>
Image:TaxilaCoinBM.JPG|<!--A coin from 2nd century BCE Taxila.-->
Image:Antialcidas.JPG|<!--The [[د هند یوناني هېواد]] king [[Antialcidas]] ruled in Taxila around 100 BCE, according to the [[Heliodorus pillar]] inscription.-->
Image:Taxila Pakistan juillet 2004.jpg|<!--Jaulian, a [[د یونېسکو نړیوال میراث]] at Taxila.-->
Image:JaulianTaxilaSilverReliquaryAndContent.jpg|<!--Jaulian silver Buddhist reliquary, with content. [[برټش میوزیم]].-->
Image:Taxila1.jpg|<!--The [[Dharmarajika]] stupa, Taxila.-->
Image:Taxila2.jpg|<!--Stupa base at Sirkap, decorated with Hindu, Buddhist and Greek temple fronts.-->
Image:Stupa in Taxila Pakistan.JPG|<!--Stupa in Taxila.-->
Image:TaxilaCoin200-100BCE.JPG|<!--A Taxila coin, 200–100 BCE. [[برټش میوزیم]].-->
</gallery>


{{د پاکستان ستر ښارونه}}
{{پاکستان کې د یونېسکو نړیوال میراث}}









[[وېشنيزه:پاکستان کې لرغوني یوناني سیمې]]
[[وېشنيزه:د پاکستان تاریخ]]
[[وېشنيزه:شاہراہ ریشم کے آباد مقامات]]
[[وېشنيزه:د پاکستان لرغوني اثار]
[[وېشنيزه:پاکستان کې بودیزم]]
[[وېشنيزه:گندھارا]]
[[وېشنيزه:راولپېنډۍ اړوندې سیمې]]
[[وېشنيزه:ټېکسلا]]
[[وېشنيزه:د اسیا پوهنتونونه]]
[[وېشنيزه:پاکستان کې د یونېسکو نړیوال میراث]]
[[وېشنيزه:پاکستان کے شہر]]
[[وېشنيزه:لرغوني اثار]]
