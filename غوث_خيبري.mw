[[انځور:Ghaus Khaibery.jpg|بټنوک|289px|غوث خيبري]]
[[انځور:Ghaus Khaibari.jpg|بټنوک|289px|غوث خيبري]]
[[انځور:غوث خيبري.jpg|بټنوک|289px|غوث خيبري]]

'''غوث خيبري''' (۱۳۱۲ ل.) (''انگرېزي: Ghaus Khaibari'') يو افغان ليکوال او د [[راډيو افغانستان]] د [[پښتونستان]] د خپرونې او د [[هند]] [[د آل انډيا راډيو]] د پښتو خپرونې پخوانی وياند دی. هغه د کيسو گڼ شمېر کتابونه ليکلي او همداراز يې د مستندو تاریخي کيسو هم يو شمېر کتابونه چاپ شوي.

== مخينه ==
نوموړی د پاينده گل خان زوی او د شيخ عبدالرحمن لمسی دی چې په ۱۳۱۲ ل. هـ کال کې د ننگرهار ولايت د کامې د ولسوالۍ د سنگر سرای په کلي کې زېږېدلی دی. 
نوموړی د ډاکټر نجيب الله د واکمنۍ په وروستيو کالونو کې له افغانستان نه وتلی او د نورو افغاني کډوالو پشان کډوال شوی دی چې دم مهال د جرمني په هېواد کې د کډوالۍ شپې او ورځې سبا کوي.

=== مدني حالت ===
ښاغلی خيبري متحل دی او دوه زامن او څلور لوڼې لري. زامنو يې په هند او المان کې لوړې زده کړې کړي دي او په لوڼو کې يې درېو د کابل پوهنتون د حقوقو او سياسي علومو پوهنځي او يوې يې د ښوونې او روزنې پوهنځی لوستی او بريليکونه يې تر لاسه کړي دي.

=== ځانگړي وړتوبونه ===
غوث خيبري د پښتو او دري ژبو تر څنگ په اردو او انگرېزي ژبو هم پوهېږي. هغه د افغانستان په دواړو رسمي ژبو (پښتو او پارسي) گڼ شمېر کتابونه کښلي.

== زده کړې ==
هغه خپلې لومړنۍ زده کړې د خپل ټاټوبي په لومړني ښوونځي کې کړي او منځوۍ زده کړې يې په کابل کې تر ۱۲ ټولگي سر ته رسولي. بيا د لوړو زده کړو لپاره هند ته تللی او هلته يې د ډهلي پوهنتون کې د هنرونو په څانگه کې خپل د لېسانس بريليک لاس ته راوړی.

== دندې ==
لومړنۍ رسمي دولتي دنده يې په ۱۳۳۸ ل. کال کې په افغانستان کې پيل کړه او په همدې کال کې د کابل راډيو د پښتون غږ د راډيويي مجلې د مدير په توگه يې دنده سر ته رسولې. په هغه مهال د کابل راډيو نوم په افغانستان راډيو نه ؤ اړول شوی او د پښتون غږ مجله د کابل راډيو يو خپرندويه اورگان ؤ.

ښاغلی خيبري نيژدې اوه کاله په هند کې د آل انډيا راډيو د پښتو خپرونې وياند او د تاريخي ادبي مقالو ليکوال پاتې شوی. په دولتي چارو کې يې د لومړۍ رتبې نه پورته د مافوق رتبې او خارج رتبې پورې په لوړو دندو، له کورناستۍ (تقاعد) پرته خپلې چارې پرمخ بېولي دي. د هغه په نورو رسمي دندو کې د اطلاعاتو او کلتور د وزارت د پښتو د پراختيا د رياست د مرستيالۍ دنده، د ننگرهار ولايت د اطلاعاتو او کلتور د آمر او د ننگرهار د ورځپاڼې مسؤل مدير، د کندهار د اطلاعاتو او کلتور د آمر او د طلوع افغان د ورځپاڼې مسؤل مدير، د جمهوريت د ورځپاڼې د تدقيق مدير او د پښتو سرمقالو او فيچرونو ليکوال، د راډيو افغانستان د پښتونستان د اووه ساعته خپرونې د چلولو مسؤل، همدا رنگه د راډيو افغانستان د پښتونستان د خپرونې، د دې خپرونې د تاريخي، سياسي مقالو د ليکلو او خپرولو مسؤليت او دنده يې هم سر ته رسولې.

== د ليکوالۍ ژوند ==

=== چاپ شوي آثار ===
#[[لکه های خون]] - د تاريخي لنډو کيسو ټولگه (د استعمار په ضد د پښتنو مبارزې)
#[[طوفانها]] - تاريخي ناول (د استعمار په ضد د پښتنو مبارزې) - چاپکال ۱۳۴۰ هـ. ل
#[[تفنگداران خيبر]] - تاريخي ناول (د انگرېزانو پر ضد د پښتنو مبارزې)
#[[ديوانه]] - عشقي ټولنيز ناول
#[[د اور لمبې]] - تاريخي ناول - چاپکال ۱۳۳۵ هـ. ل 
#[[ابدالي توره]] - تاريخي ناول (په هند کې د ستر احمد شاه بابا د جگړو يوه گوښه)
#[[اراکوزۍ پېغله او مقدوني سکندر]] - تاريخي ناول (د سکندر سره د يوې پښتنې اتلې جگړه)
#[[هغه وژړل]] - د تاريخي لنډو کيسو ټولگه
#[[پردېس (کتاب)|پردېس]] - د کډوالو د ژوند يو انځور (د لنډو کيسو ټولگه)
#[[د کندهار ناوې]] - تاريخي ناول (د انگرېزي ښکېلاک په ضد د يوې پښتنې جگړه)
#[[د گوگا منډه لېوان]] - د لنډو کيسو ټولگه
#[[پاکه وينه]] - تاريخي ناول (په هند کې د لودي پښتنو په اړه دی)
#[[قهرمان ميميرد]] - تاريخي ناول (د برتانيوي ښکېلاک په ضد د پښتنو مبارزه)
#[[د مرگ سندره]] - تاريخي ناول (د برتانيوي ښکېلاک په ضد د پښتنو مبارزه)
#[[لوی افغان شېرشاه سوري]] - تاريخي څېړنيز اثر
#[[د تيراه جگړه]] - تاريخي څېړنيز اثر (د انگرېزانو سره د پښتنو جگړې)
#سياسي دايرةالمعارف (پوهنغونډ) - ژباړه
#[[نوميالي افغانان يا د هند په تاريخ او مدنيت کې د افغانانو برخه]] - تاريخي څېړنيز اثر
#[[په افغانستان کې توپان]] - تاريخي سياسي څېړنيز اثر (په افغانستان کې د سياسي تاريخي پېښو بهير)
#[[پښتانه د کلتوري ښکېلاک په زنځيرونو کې]] - تاريخي سياسي څېړنيز اثر
#[[پښتانه د برهما، زردښت، بودا او اسلام په پېرونو کې]] - پوهنيز سياسي اثر
#[[پښتانه د افغانستان په افسانوي داستاني تاريخ کې]] - تاريخي سياسي څېړنيز اثر
#[[پښتانه د آريانا په کيسو کې]] - تاريخي څېړنې او گروېږنې - چاپکال ۲۰۰۹ ز.
# جيبي سياسي دايرة المعارف - د پښتو د پراختيا د رياست لخوا چاپ شوې. (د شهامت په مستعار نوم يې خپور کړی)
# [[پښتانه د ايران د پاچايۍ پر تخت]] - د دانش خپرندويه ټولنې لخوا چاپ شوی - چاپکال ۲۰۱۱ ز <ref>[http://danishpress.com/archives/555 د دانش خپرندويې ټولنې وېبپاڼه - د نوو کتابونو خبرتياوې]</ref>.

=== ناچاپه آثار ===
#د هند يادښتونه - تاريخي، سياسي، ټولنيز او څېړنيز اثر
#د آزادۍ سندره - د ادبي ټوټو ژباړه

== لاسته راوړنې ==

== سفرونه ==

== باندنۍ تړنې ==

== سرچينې ==
<references/>‎

[[وېشنيزه:پښتانه ليکوال]]
[[وېشنيزه:پښتانه شاعران]]
[[وېشنيزه:پښتانه]]
[[وېشنيزه:افغانان]]
