[[انځور:Ghaus Khaibery.jpg|بټنوک|289px|غوث خيبري]]
[[انځور:Ghaus Khaibari.jpg|بټنوک|289px|غوث خيبري]]
[[انځور:غوث خيبري.jpg|بټنوک|289px|غوث خيبري]]

'''غوث خيبري''' (۱۳۱۲ ل.) (''انګرېزي: Ghaus Khaibari'') يو افغان ليکوال او د [[راډيو افغانستان]] د [[پښتونستان]] د خپرونې او د [[هند]] [[د آل انډيا راډيو]] د پښتو خپرونې پخوانی وياند دی. هغه د کيسو ګڼ شمېر کتابونه ليکلي او همداراز يې د مستندو تاریخي کيسو هم يو شمېر کتابونه چاپ شوي. 

== مخينه ==
نوموړی د پاينده ګل خان زوی او د شيخ عبدالرحمن لمسی دی چې په ۱۳۱۲ ل. هـ کال کې د ننګرهار ولايت د کامې د ولسوالۍ د سنګر سرای په کلي کې زېږېدلی دی. 
نوموړی د ډاکټر نجيب الله د واکمنۍ په وروستيو کالونو کې له افغانستان نه وتلی او د نورو افغاني کډوالو پشان کډوال شوی دی چې دم مهال د جرمني په هېواد کې د کډوالۍ شپې او ورځې سبا کوي.

=== مدني حالت ===
ښاغلی خيبري متحل دی او دوه زامن او څلور لوڼې لري. زامنو يې په هند او المان کې لوړې زده کړې کړي دي او په لوڼو کې يې درېو د کابل پوهنتون د حقوقو او سياسي علومو پوهنځي او يوې يې د ښوونې او روزنې پوهنځی لوستی او بريليکونه يې تر لاسه کړي دي.

=== ځانګړي وړتوبونه ===
غوث خيبري د پښتو او دري ژبو تر څنګ په اردو او انګرېزي ژبو هم پوهېږي. هغه د افغانستان په دواړو رسمي ژبو (پښتو او پارسي) ګڼ شمېر کتابونه کښلي.

== زده کړې ==
هغه خپلې لومړنۍ زده کړې د خپل ټاټوبي په لومړني ښوونځي کې کړي او منځوۍ زده کړې يې په کابل کې تر ۱۲ ټولګي سر ته رسولي. بيا د لوړو زده کړو لپاره هند ته تللی او هلته يې د ډهلي پوهنتون کې د هنرونو په څانګه کې خپل د لېسانس بريليک لاس ته راوړی.

== دندې ==
لومړنۍ رسمي دولتي دنده يې په ۱۳۳۸ ل. کال کې په افغانستان کې پيل کړه او په همدې کال کې د کابل راډيو د پښتون غږ د راډيويي مجلې د مدير په توګه يې دنده سر ته رسولې. په هغه مهال د کابل راډيو نوم په افغانستان راډيو نه ؤ اړول شوی او د پښتون غږ مجله د کابل راډيو يو خپرندويه اورګان ؤ.

ښاغلی خيبري نيژدې اوه کاله په هند کې د آل انډيا راډيو د پښتو خپرونې وياند او د تاريخي ادبي مقالو ليکوال پاتې شوی. په دولتي چارو کې يې د لومړۍ رتبې نه پورته د مافوق رتبې او خارج رتبې پورې په لوړو دندو، له کورناستۍ (تقاعد) پرته خپلې چارې پرمخ بېولي دي. د هغه په نورو رسمي دندو کې د اطلاعاتو او کلتور د وزارت د پښتو د پراختيا د رياست د مرستيالۍ دنده، د ننګرهار ولايت د اطلاعاتو او کلتور د آمر او د ننګرهار د ورځپاڼې مسؤل مدير، د کندهار د اطلاعاتو او کلتور د آمر او د طلوع افغان د ورځپاڼې مسؤل مدير، د جمهوريت د ورځپاڼې د تدقيق مدير او د پښتو سرمقالو او فيچرونو ليکوال، د راډيو افغانستان د پښتونستان د اووه ساعته خپرونې د چلولو مسؤل، همدا رنګه د راډيو افغانستان د پښتونستان د خپرونې، د دې خپرونې د تاريخي، سياسي مقالو د ليکلو او خپرولو مسؤليت او دنده يې هم سر ته رسولې.

== د ليکوالۍ ژوند ==


=== چاپ شوي آثار ===
#لکه های خون - د تاريخي لنډو کيسو ټولګه (د استعمار په ضد د پښتنو مبارزې)
#طوفانها - تاريخي ناول (د استعمار په ضد د پښتنو مبارزې) - چاپکال ۱۳۴۰ هـ. ل
#تفنګداران خيبر - تاريخي ناول (د انګرېزانو پر ضد د پښتنو مبارزې)
#ديوانه - عشقي ټولنيز ناول
#د اور لمبې - تاريخي ناول - چاپکال ۱۳۳۵ هـ. ل 
#ابدالي توره - تاريخي ناول (په هند کې د ستر احمد شاه بابا د جګړو يوه ګوښه)
#اراکوزۍ پېغله او مقدوني سکندر - تاريخي ناول (د سکندر سره د يوې پښتنې اتلې جګړه)
#هغه وژړل - د تاريخي لنډو کيسو ټولګه
#پردېس - د کډوالو د ژوند يو انځور (د لنډو کيسو ټولګه)
#د کندهار ناوې - تاريخي ناول (د انګرېزي ښکېلاک په ضد د يوې پښتنې جګړه)
#د ګوګا منډه لېوان - د لنډو کيسو ټولګه
#پاکه وينه - تاريخي ناول (په هند کې د لودي پښتنو په اړه دی)
#قهرمان ميميرد - تاريخي ناول (د برتانيوي ښکېلاک په ضد د پښتنو مبارزه)
#د مرګ سندره - تاريخي ناول (د برتانيوي ښکېلاک په ضد د پښتنو مبارزه)
#لوی افغان شېرشاه سوري - تاريخي څېړنيز اثر
#د تيراه جګړه - تاريخي څېړنيز اثر (د انګرېزانو سره د پښتنو جګړې)
#سياسي دايرةالمعارف (پوهنغونډ) - ژباړه
#نوميالي افغانان يا د هند په تاریخ او مدنيت کې د افغانانو برخه - تاريخي څېړنيز اثر
#په افغانستان کې توپان - تاريخي سياسي څېړنيز اثر (په افغانستان کې د سياسي تاريخي پېښو بهير)
#پښتانه د کلتوري ښکېلاک په زنځيرونو کې - تاريخي سياسي څېړنيز اثر
#پښتانه د برهما، زردښت، بودا او اسلام په پېرونو کې - پوهنيز سياسي اثر
#پښتانه د افغانستان په افسانوي داستاني تاريخ کې - تاريخي سياسي څېړنيز اثر
#پښتانه د آريانا په کيسو کې - تاريخي څېړنې او ګروېږنې - چاپکال ۲۰۰۹ ز.
# جيبي سياسي دايرة المعارف - د پښتو د پراختيا د رياست لخوا چاپ شوې. (د شهامت په مستعار نوم يې خپور کړی)
# پښتانه د ايران د پاچايۍ پر تخت - د دانش خپرندويه ټولنې لخوا چاپ شوی - چاپکال ۲۰۱۱ ز.

=== ناچاپه آثار ===
#د هند يادښتونه - تاريخي، سياسي، ټولنيز او څېړنيز اثر
#د آزادۍ سندره - د ادبي ټوټو ژباړه

== لاسته راوړنې ==


== سفرونه ==

== باندنۍ تړنې ==



[[وېشنيزه: پښتانه ليکوال]]
[[وېشنيزه: پښتانه شاعران]]
[[وېشنيزه: پښتانه]]
[[وېشنيزه: افغانان]]
