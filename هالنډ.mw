[[دوتنه:Map provinces Netherlands-en.svg|400px|بټنوک|هالند هیواد تقسیمات]]
'''هالنډ'''(په هالنډی Nederland په انگلیسی The Netherlands یا Holland) د هالنډ د شاهی نظام اصلی برخه ده چی د اروپا په شمال لویدیځ کی پرته ده. په مرکزی امریکا کی اروبا (په انگلیسی Aruba او نیدرلندز انتلن (په انگلیسی Netherlands Antilles) د هالنډ په شاهی حکومت پوری اړه لری او ددی حکومت یوه برخه جوړوی. هالنډ څه دپاسه شپاړلسنیم میلیونه وگړی لری. په منځنیو پیړیو کی یی د وگړیو ډیری برخه کاتولیک او پروتستانو جوړوله خو نن ورځ د اروپا تر ټولو بی دینه ملک دی. (ډیری خلک یی دین نه منی) 
د هالنډ پلازمینه امستردام دی خو دولتی چاری وزارتونه او بهرنی سفارتونه اکثرا په دن هاخ (په هالنډی Den Haag) کی استوگن دی. دلیل یی هم دا دی چی امستردام یو تجارتی او د سیلانیانو لپاره په زړه پوری ښار دی او دولت نه غواړی چی دا تاریخی ښار یوه سیاسی څیره ځان ته غوره کړی.
د هالند 16.515.057 وگړی په 41.526 کیلومترمربع ځمکه (چی له هغی جملی نه اتلس سلنه یی اوبه دی) استوگن دی چی یو له ډیرمیشتو ملکونو (397 تنه په یو کیلومتر مربع) څخه شمیرل کیږی. د نیډرلنډ لغوی مانا (ټیټ ملک) ده. د هالنډ ډیری برخه د سمندر له سطحی نه ټیټ دی او د بندونو په مرسته یی وچ ساتلی دی. په دی مانا چی که چیری دا بندونه نه وی نو د هالند تر ټولو ښایسته ښارونه او تجارتی او صنعتی سیمی تر اوبو لاندی کیږی.
    
== پلازمېنه ==

[[امسټرډام]] د هالنډ پلازمینه ده خو دولتی چاری او بهرنی سفارتونه په [[دن هاخ]] کی استوگن دی.
د [[امستردام]] [[کافی شاپ]] (چیرته چی چرس او ماری وانا ازادانه خرڅیږی) او سکس کلبونه (چیرته چی ښځی د پیسو په مقابل کی جنسی اړیکی نیسی) هر کال په میلیونونو سیلانیان د نړی له گوډ گوډ نه ځان ته رابولی.
خو له چرسو او ښځو پرته [[امستردام]] نور هم ډیر څه لری. تاریخی ودانی، له هنری او تاریخی اثارو ډک موزیمونه او د [[Amsterdam Exchange Index]]یا (AEX) په څیر تجارتی لوی مرکزونه د امسټردام له نورو شتمنیو څخه دی.

{{د اروپايي اتحاديې غړي هېوادونه}}

[[وېشنيزه:هالنډ]]
[[وېشنيزه:د اروپایي اتحادیې غړي هیوادونه]]
