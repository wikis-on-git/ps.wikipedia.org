ډبلن	Dublin
د هېواد نوم:		ائيرلينډ
د هېواد د روپيو ډول:	ارش پاؤنډ
دولتي ژبه:		انګليسي، ګاى ليک
د زده کړې سلنه:		١٠٠
د خپلواکۍ نېټه		١٩٢٢

د ائيرلينډ پلازمېنه ده. دا ښار د ليفاى سيند په غاړه له ډبلن باى سره نږدې له ائيرش بحېرې سره پروت دى.
د سمندر  له لارې يې اړيکه د کارک، بلفاسټ، انګلينډ، سکاټ لينډ او د فرانسې له بندرونو سره لري. په دې ښار کې د ريل ګاډو پټلۍ هم شته، چې د ښار مهمې نقطې سره يو ځاى کوي.
دا ښار د هېواد د صنعت او سوداګرۍ له کبله ستر نوم لري. په دې ښار کې شراب، برقي سامان الات، جرابې، د شيشو سامان الات، د خوړولو توکي، موټرونه او بېړۍ جوړېږي. د کرنيزو توکيو لاسته راوړونو کې هم ستر نوم لري.
دا يو ټيټه سيمه ده. او ددې له منځ څخه د ليفاى سيند تېريږي، چې لس پُلونه پرې تړل شوي دي.  په دې ښار کې دوه نهرونه، چې يو يې د رائل کينال ١٥٤ کيلو متره اوږد دى او بل يې ګرينډ کينال، چې ٣٣٥ کيلو متره اوږد دى، دواړه نهرونه د شانو ون د سيند شمال او سويلي څانګو او بندرونو په سيمو کې له يو بل سره يو ځاى کېږي. 
په ډبلن کې د ياودونې وړ ځايونه راټګر او راټمينز سيمې دي، چې ډېر شتمن وګړي په کې کار کوي. او ګلاسنيون سيمه، چې پېژندل شوي ليکوالان او شاعران په کې ژوند کوي، ستر نوم لري. 
په ١٩٢٢ د ډبلن په ښار کې  د انګلستان د وائسراى دفترونه و. 
ډبلن د پروټستانټ مذهب مرکز بلل کېږي. پروټستانټ د عيسوي دين يو ښاخ دى. 
د ډبلن په لرغوني ښار کې د ډبلن پوهنتون، بانک، ائيرلينډ ګمرګ، محکمې او نور رغول شوي دي.
په ډبلن کې د دود په ډول د نوموتو وګړو بتان جوړ شوي او په څلور لارو کې يې ځاى پر ځاى کړي دي. 
په دې ښار کې ډېر په زړه پورې پارک چې ١١ کيلو متره پراخ دى شتون لري. ژوبڼ او د جمهوري رياست تفريح ځاى هم په دې ښار کې دى.
دا ښار د ښوونې له پلوه هم ډېر پرمختګ کړى دى، چې د ائيرليڼد ملي پوهنتون، کتابتون او لابراتور په کې شتون لري.
په ٢٠٠٢ کال کې ددې ښار نفوس ٤٩٥١٠١ وو.
<ref>د نړۍ ښارونه</ref>
