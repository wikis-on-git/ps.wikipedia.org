== د یونان مدني دولت : ==

د ارتقا دوهم ډول د یونان مدني دولت ؤ او هغه په دوؤ بنسټيزو اصولو باندې ولاړ ؤ. هرښار په سیاسي ډول باندی یو منظم او له نورو څخه یو خپلواک دولت ؤ. او هغوی به په خپله خپلواکۍ  باندې  فخر کاوه. او هم به په شعوري ډول د هرمدني دولت ساحه او نفوس محدود ساتل کيدل.

د یونان د سیاسي مفکرینو په آند په یوه مرکزي ښار کې د سیاسي ، کلتوري او ذهني ژوند یو ځای ساتلو لپاره د دولت کوچنیوالی ډېر اړین دی. د یونان مدني دولت د ازادۍ او مساوي قوانینو په حاصلولو کې تر یوه حده پورې شعوري پرمختګ وکړ. د یونانیانو په نزد د یوه دولت د اتباع کېدلو مطلب یواځې د مالیو او وټونو ورکول نه بلکه دملکي او نظامي ژوند په ټولو کارونو کې په مستقیم او فعال ډول ګډون کول و. مانا دا چې دولت د کلتور مترا د ف و او ټول ژوند د دولت په واک کې و.

د یونان مدني دولتونو د دولتي ولسواکۍ عجیب مثالونه وړاندي کړل. ټولو اتباعو په حکومت کې په مستقیم ډول برخه اخیسته . لیکن له سیاسي بدلونونو سره سره د حکومت په ‎طرز کې هم بدلونونه راتلل . په پیل کې پاچاهي وه بیا د امیرانو حکومت(Aristocracy) منځ ته راغی له هغه وروسته ظلم ( Tyranny) او په پای کې ولسواکۍ وده وکړه او له ولسواکۍ څخه وروسته یو ځل بیا انقلاب راغی .
