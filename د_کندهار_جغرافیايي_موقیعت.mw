'''کندهار''' د افغانستان یو ولایت دی چي د دې [[ولایت]] [[مرکز]] هم د [[کندهار]] په نوم یاديږي، او تر [[کابل]] وروسته د [[افغانستان]] د نفوسو څخه ډک او لوی ښار شمېرل کیږي، چي د بحر له سطحي څخه  د اټکل له مخي (۱۰۷۷) متره لوړ پروت دی. 
دا ولایت د [[ختیځ]] طول البلد د ۶۴ او ۶۸درجو ۸ او ۵۱ دقیقو او ۱۰ او ۱۲ ثانیو او دشمالي عرض البلد د ۹ او ۳۴ درجو ۱۲ او ۱۳ دقیقو او ۲۵ ثانیو ترمنځ پروت دی، او د درو خواوو څخه د جګو غرونو په ذریعه محاصره سوي دي.
د کندهار اوسنی ښار یو مستطيل شکل لري چي (۲۱۳۳) متره اوږد او (۱۳۸۷) متره سور لري او ساحه یې د ۵، ۱۹۵۸ کیلو متر مربع دی په شاوخوا کي ده.
د زړو دېوالو جګوالۍ یې د ۷ څخه تر ۱۰ مترو او عرض یې ۵ متره . دکلا یو لوۍ دېوال را چاپېر سوي و او یو خندق چي ۳ متره ژور والۍ درلودی چي ددغه کلا سره د ښار پر شاوخوا راګرځېدلۍ و چي د وخت په تېرېدو سره ډک سوي دي. 
څلور لاري دروازې یې درلودې چي عبارت دي له: 
کابل دروازه، هرات دروازه، [[ښکاپر دروازه]] او [[بر دروازه]] او یوه یې هم [[دعیدګاه دروازه|دعیدګاه دروازې]] په نوم وه چي دا دروازې ته د ارګ دمنځ څخه سړک وتلي و. د [[ارګ]] غولۍ مربع شکله و چي هره ضلعه یې تقریباً (۲۷۷) متره وه.
