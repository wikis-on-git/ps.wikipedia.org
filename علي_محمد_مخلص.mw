
'''علي محمد مخلص''' (زوکړه؟ - [[مړينه]]، اټکلي ۱۰۶۸ سپوږميز لېږدي [[کال]]) د [[افغانستان]] يو [[پښتو ژبه|پښتو ژبی]] [[شاعر]] او [[ليکوال]] وو.  

==مخينه== 
علي محمد مخلص د ابابکر کندهاري زوی او د استاد [[زلمی هېوادمل|زلمي هېوادمل]] د وینا له مخې يې ژوند تر  ۱۰۶۸ سپوږميز لېږدي کال پورې يقیني دی. د هغه بشپړ دیوان پر ۱۳۹۴ لمريز لېږدي کال د [[محمد هارون خپل]] شعشعي په سمون او سریزې سره چاپ شوی دی. 

علي محمد مخلص د روښاني تصوف او طریقې یو مخلص پلیونی او پیرو دی. د هغه د نوم له یادېدو سره سم وار له واره د سړي ذهن ته (حالنامه) راځي؛ حالنامه هغه اثر دی چې د روښانیانو د ژوند ټول حال او احوال پکې بیان شوی دی. پر دې اثر که څه هم د لومړي ځل لپاره [[پیر روښان]] کار پیل کړی وو، خو علي محمد مخلص په ډېر اخلاص سره له سره ترتیب او د پير روښان د [[کورنۍ]] ټول احوال يې پرې اضافه کړي دي. 

شاعر مخلص د دې اثر تر څنگ په پښتو کې بله منثوره رساله هم لري. دا رساله یې د استاد زلمي هېوادمل له خوا د کابل مجلې د ۱۳۶۷ کال په ۱ـ ۲ گڼه کې چاپ شوې ده.  
  
هغه په خپل دیوان او نورو خورو ورو لیکنو کې د روښاني [[تصوف]] په خپرولو کې تر نورو روښاني شاعرانو ډېر کوښښ کړی دی. نو پر همدې بنسټ د هغه د امتیاز حق هم تر نورو روښاني شاعرانو په دې برخه کې ډېر دی. 

علي محمد مخلص تر ډېره د نورو روښاني شاعرانو په لاره نه دی تللی. هغوی ټولو یوازې په تصوف او عرفان کې هغه څه بیان کړي، چې هغوی ته د هغوی د مرشد او پیر بایزید روښان له خوا ویل شوي ول، خو علي محمد مخلص د بایزید روښان د افکارو د څرگندولو تر څنگ د نور تصوف په اړه هم خپل افکار څرگند کړي دي.  

==مړينه== 

==چاپ شوي نښيرونه يې== 
۱- ديوان، د ۱۳۹۵ لمريز لېږدي کال، د اطلاتعتو او فرهنگ وزارت چاپ. 

۲- منثوره رساله، د ۱۳۶۷ ل ل کال کابل مجلې په ۱ـ ۲ گڼه کې چاپ. 

۳- حالنامه، له پير روښان سره په گډه ليکل شوی.  
 

==اخځليک==

۱- https://www.taand.com/%D8%AF-%D8%B9%D9%84%D9%8A-%D9%85%D8%AD%D9%85%D8%AF-%D9%85%D8%AE%D9%84%D8%B5-%D8%AA%D8%B5%D9%88%D9%81%D9%8A-%D8%A7%D9%88-%D8%B9%D8%B1%D9%81%D8%A7%D9%86%D9%8A-%D9%85%D9%82%D8%A7%D9%85/  

۲-
