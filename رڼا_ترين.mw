[[دوتنه:Rana-Tarin.png|کيڼ|250px|بټنوک|رڼا ترين]]
'''رڼا ترين''' ''(په انګرېزي: Rana Tarin)'' یوه افغان سياستواله او ټولنيز شخصيت دی. نوموړې د حاجي فدا محمد لور او پر ۱۳۵۰ لمريز ( ۱۹۷۱ ز ) کال [[د کندهار ولایت]] په ډنډ ولسوالۍ کې زېږېدلې ده . 

==زده کړې==
اغلې رڼا ترين خپلې لومړنۍ زده کړې د ملالۍ په لومړني ښوونځي کې تر اتم ټولګي پورې سرته رسولې دي . بیايې نورو زده کړو ته په نسوان لېسه کې ادامه ورکړه او دغه لېسه يې پر ۱۳۶۷ ز کال پای ته ورسوله . اوسمهال په کابل کې د دري ژبې ادبیاتو په پوهنځي کې زده کړې ترسره کوي .   

==دندې== 
[[دوتنه:رڼا ترين.jpg|کيڼ|250px|بټنوک|رڼا ترين]]
رڼا ترين د لېسې تر پای ته رسولو وروسته د [[افغانستان]] د لوړو زده کړو په پوهنتونونو او موسسو کې د سکرتر جنرالۍ دندې سرته رسولې دي . نوموړې پر ۲۰۰۵ او ۲۰۱۰ ز کلونو دوه ځلي د افغانستان د پارلمان ولسي جرګې ته نومانده شوې وه . رڼا ترين پر ۲۰۰۷ - ۲۰۱۰ ز کلونو د کندهار ولایت د ښځو چارو د ريسې په توګه دنده ترسره کړې ده . په کندهار ولایت او د هېواد په جنوبي سیمه کې ښځو ته د ژوند په بېلابېلو ساحو کي د کار زمينه برابرول ، د ښځو په وړاندي د تاوتريخوالي له منځه وړل ، د ښځو د فقر ، غربت او بېکارۍ کچه را ټيټول ، د ښځو اقتصادي حالت لوړول او داسې نورو چارو کې يې ښه کارندتيا ښودلې ده . رڼا ترين د ۱۳۸۹ لمريز کال د کب مياشتې پر لومړۍ نېټه ( د ۲۰۱۰ ز کال ) د افغانستان د پارلمان د مشرانو جرګې ته د انتصابي سناتورې په توګه غوره شوه . اوسمهال هم په مشرانو جرګه کې د کندهار ولایت د سناتورې په توګه دنده لري .

==رڼا ترين د یو ښه او کارنده شخصیت په توګه== 
[[دوتنه:Senator-Rona-Tarin.jpg|کيڼ|250px|بټنوک|رڼا ترين د وينا په حال کې]]
په مشرانو جرګه كې د كندهار د خلکو استازې رڼا ترين ، پر ۲۰۱۱ زېږدي کال د هېواد په سویل ( جنوب ) كې د ښځو د بشري حقونو د فعالينو په برخه کې د كال د غوره مېرمنې په توګه ولمانځل شوه. نوموړې د ملګرو ملتو د سياسي دفتر يوناما او د يوه نړيوال ښوونېز مركز له لوري په ګډه د ښځينه استعدادونو د پیاوړتیا په برخه کې وستايل شوه. د افغان [[كاناډا]] په ټولنېز پوهنيز مركز كې په همدې اړه پر ۲۰۱۱ ز کال جوړه شوې غونډه کې آغلې ترين د ښځينه حقونو د تحقق په لاره كې يوه مبارزه څېره وبلل شوه او په دې لار كې د هغې له هلو ځلو او هڅو نه ستاينه وشوه. زموږ افغاني ټولنه او افغان مېرمنې دا ډول پوه او کارنده ښځينه سیاسي او ټولنيزو شخصيتونو ته ځانګړی ضرورت لري . د دوی برياوې دې ډېرې ، ځلانده او تلپاتې وي . 
 
'''[[محمد طاهر کاڼی]]'''

==اخځونه==
# http://mj.parliament.af/pmp/showdoc.aspx?Id=1033  
#http://www.roznews.com/archive/1-news/2751-2011-11-02-10-12-59
#http://www.pajhwok.com/en/node/70344
#http://www.theafghanschool.org/2011/11/15/accc-un-cooperation-featured-on-un-website/
#http://www.afghan-bios.info/index.php?option=com_afghanbios&id=1784&task=view&total=2362&start=2100&Itemid=2

[[وېشنيزه: افغان سياستوال]]
