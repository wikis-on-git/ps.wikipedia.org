'''رڼا ترين''' په انګرېزي کې (Rana Tarin) یوه افغان سياستواله او ټولنيز شخصيت دی . نوموړې د حاجي فدا محمد لور او پر ۱۳۵۰ لمريز ( ۱۹۷۱ ز ) کال [[د کندهار ولایت]] په ډنډ ولسوالۍ کې زېږېدلې ده . 
==زده کړې==
اغلې رڼا ترين په کندهار ولایت کې دولسم ټولګی پای ته رسولی دی . 
==دندې== 
رڼا ترين د لېسې تر پای ته رسولو وروسته د [[افغانستان]] د لوړو زده کړو په پوهنتونونو او موسسو کې د سکرتر جنرالۍ دندې سرته رسولې دي . نوموړې پر ۲۰۰۵ او ۲۰۱۰ ز کلونو دوه ځلي د افغانستان د پارلمان ولسي جرګې ته نومانده شوې وه . رڼا ترين پر ۲۰۰۷ - ۲۰۱۰ ز کلونو د کندهار ولایت د ښځو چارو د ريسې په توګه دنده ترسره کړې ده . په کندهار ولایت او د هېواد په جنوبي سیمه کې ښځو ته د ژوند په بېلابېلو ساحو کي د کار زمينه برابرول ، د ښځو په وړاندي د تاوتريخوالي له منځه وړل ، د ښځو د فقر ، غربت او بېکارۍ کچه را ټيټول ، د ښځو اقتصادي حالت لوړول او داسې نورو چارو کې يې ښه کارندتيا ښودلې ده . رڼا ترين پر ۲۰۱۱ ز کال د افغانستان د پارلمان د مشرانو جرګې ته د انتصابي سناتورې په توګه غوره شوه . اوسمهال هم په مشرانو جرګه کې د کندهار ولایت د سناتورې په توګه دنده لري . 
==رڼا ترين د یو ښه او کارنده شخصیت په توګه== 
په مشرانو جرګه كې د كندهار د خلکو استازې رڼا ترين ، پر ۲۰۱۱ زېږدي کال په جنوب كې د مېرمنو د بشري حقونو د فعالينو په برخه کې د كال د غوره مېرمنې په توګه ولمانځله شوه. نوموړې د ملګرو ملتو د سياسي دفتر يوناما او د يوه نړيوال ښوونېز مركز له لوري په ګډه د ښځينه استعدادونو د پیاوړتیا په برخه کې وستايل شوه. د افغان [[كاناډا]] په ټولنېز علمي مركز كې په همدې اړه پر ۲۰۱۱ ز کال جوړه شوې غونډه کې آغلې ترين د ښځينه حقونو د تحقوق په لاره كې يوه مبارزه څېره وبلل شوه او په دې لار كې يې د هغې له كوښښونو څخه ستاينه وكړه. 
#محمد طاهر کاڼی
==اخځونه==
# http://mj.parliament.af/pmp/showdoc.aspx?Id=1033  
#http://www.roznews.com/archive/1-news/2751-2011-11-02-10-12-59
#http://www.pajhwok.com/en/node/70344
#http://www.theafghanschool.org/2011/11/15/accc-un-cooperation-featured-on-un-website/
#http://www.afghan-bios.info/index.php?option=com_afghanbios&id=1784&task=view&total=2362&start=2100&Itemid=2
