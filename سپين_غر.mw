[[دوتنه:Khogyani district.jpg|بټنوک|د سپين غره د غرونو لړۍ]]
'''سپين غر''' د [[افغانستان]] په ختيځه خوا كې د غرونو پرتې لړۍ دي د ۱۵۰ كيلو مترو په اندازه اوږدوالې لري او [[پېښور]] د لوديځ د ۴۸ كيلو مترۍ څخه پيل كېږي او د لوديځ لور ته درومي. د سپين غر لړۍ څو څانگې لري چې ځينې څانگې يې د كابل تر سویل ختيځو پورې رسېږي او د هغې ځای څخه يې يوه بله څانگه د سويل خواته ځي. د غرونو دا لړۍ لومړی د [[جلالكوټ]] حوزه د کورمې او غرنۍ برخه كې [[د لوگر سيند]] د كورمې له سيند څخه جلا كوي. او همدا ډول د كابل د سيند په واسطه د [[هندوکش]] د جنوبي لړيو غرو څخه جلا كېږي. ډېره لوړه څوكه يې د سېكارام په نوم يادېږي چې د سمندر له كچې څخه ۴۷۵۵ متره لوړه پرته ده. دا څوکه تل په واورو پټه وي. ددې غره شمالي او سويلي لمنې د لمنځو، نښترو، كاجو، جلغوزو او څېړيو زيات ځنگلونه لري او ډېر مشهور كنډو يې چې د [[د پکتيا ولايت|پكتيا]] او [[د لوگر ولايت|لوگر]] ترمنځ پروت دى [[شتر گردن]] نومېږي چې د [[سمندر]] له كچې ۳۷۲۰ متره لوړ پورت دى.


==دا هم وگورئ==
*[[شتر گردن]]
*[[ننگرهار ولایت]]
*[[غاښي]]

==سرچینې==
