'''بخت الرحمن بخت''' د زابل ولایت  مرکز د ابراهیمخېلو د کلي اوسیدونکی دی. د [[نن ټکی اسیا]] بنسټګر اوسمهال په چاودونو او جګړو کې د ټپي شویو افغانانو د درملنې لپاره د ټروما کېیر په نامه خیریه مووسسه لري چې د ټپي شویو عامو افغانانو سره مرسته کوي، له تیرو لسو کلونو څخه دګراچۍ په ښارکي دافغان مهاجرو بچیانو لپاره دجمال الدین افغاني په نامه یوه ښونځۍ جوړه کړي او همدارنګه دلندن انګریزي ژبي او لندن کمپیوټر په نوم یوه تعلیمي اداره لري چې په ډيره وړیا توګه افغاني بچیانو ته تعلیمي اوفني زدکړي ورکوي.
== زده کړې==
د دیني زده کړو ترڅنګ یې د هجرت پر مهال د کوټې ښار په ساینس کالج کې عصري زدکړې کړي. د پاکستان کراچۍ ښار جامعه ابوبکر کې يې د ژورنالېزم په شمول انګریزي او عربي ژبو کې ډېپلومونه اخېستي دي او همدارنګه د ټایم منیجمنټ په برخه کې یې د ټایم لنډر کمپني له بنسټګر ښاغلي سلمان احمر څخه په اداره او منیجمنټ کې زده کړې کړي.

==دندې ==
*په کندهار ولایت کې د جنوب غرب زون د دولتي روغتون (میرویس روغتون) مسؤل پاتې شوی.
*د نن ټکي اسیا ویب پاڼې بنسټګر دي
*د نن ټکي اسیا لپاره یې خبرونه، مقالې او نور مطالب چمتو کو.
*له نن ټکي اسیا ویب پاڼي څخه پرته نورو پاڼو ته لکه تاند، بېنوا، ټول افغان او لر او بر ویب پاڼوته ته هم یو شمېر مقالې چمتو کړي او هلته خپرې شوي دي.
==عملي چارې==
د افغانانو لپاره یې په کراچۍ ښار کې د سید جمال الدین افغان په نامه مکتب، دانګریزي ژبې او کمپیوټر زده کړې کورسونه جوړ کړي چې له تیرو ۱۰ کلونو څخه دغه ښار کې د افغان ماشومانو د پوهې او زده کړو لپاره کار کوي.
د افغان ناروغانو او په جګړو کې د ټپي شویو افغانانو لپاره يې د ټراما کېیر (The trauma care foundation) په نوم یوه خیریه مووسسه جوړه کړې چې تر ډېره د ناروغانو د استوګنې، مشورې او درملنې په برخه کې ورسره مرسته کوي.

==تړلې لیکنې==
*[[عبد الرحمن فدا]]
*[[نن ټکی اسیا]]
==بهرنۍ تړنې==
*[http://www.nunn.asia| نن ټکی اسیا ویبپاڼه]

==سرچینه ==
[https://www.facebook.com/profile.php?id=100007095613209 بخت الرحمن بخت]
