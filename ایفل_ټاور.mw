د '''ایفل برج''' ( انګریزي: Eiffel Tower فرانسوي: Tour Eiffel)  د فرانسې په پلازمینه پاریس (Paris) کې یو لرغونی اوسپنیز برج دی چې په کال ۱۸۸۷ میلادي کې رغول شوی دی او هر کال د نړۍ په ملیونونو سیلانیان ترې لېدنه کوي.

== د ایفل برج نوم ==
ددې برج ( ټاور) نوم ددغه برج د ډیزاینر او طراح    Gustave Eiffel د نامه له کبله د ایفل د برج په نامه سره ونومول شو.

== د ایفل برج جوړښت ==
د ایفل برج په ۱۸۸۷میلادي کې پیل او په۱۸۸۹ میلادي کال کې تر دوو کلونو وروسته بشپړ شو. د ایفل برج د ودانولو په چاروکې کې ۸۵۰ تنو برخه درلود له .دغه برج د اوسپنې او فولادو د ۱۸۳۸ بېلابېلو ټوټو نه جوړشوی دی او وزن یې لس زره ټنه دی چې  ۷۳۰۰ ټنه فولاد پکې کارشوي دي . 

== د ایفل برج لوړوالی ==
ددې برج لوړوالی ۳۲۴ مټره دی او ۱۶۶۰ زیني لري چې سړی پاسنۍ برخې ته یې دلفټ په مرسته هم ختلی شي .

== ایفل ټاور د انقلاب نښه ==
دغه برج کار د فرانسې د انقلاب د سلمې کالیزې په ویاړ  جوړ کړل شو.

== د ایفل پر برج د فرانسویانو نیوکه ==
د ایفل برج تر جوړېدو دمخه د پاریس ډېرو خلکوددې برج په جوړېدو نیوکې او اعتراضونه وکړل چې ګواکې دا برج به  د پاریس دښار ښکلا خرابه کړي خو له دې نه و خبر چې یو وخت به د دوی د هېواد لپاره پېږندګلو او یوه غوړه عایداتي منبع وي .د فرانسې هېواد هرکال ددې برج دننداره کوونکو نه په ملیونونو  یورو ګټه تر لاسه کوي .

== سرچینې ==
