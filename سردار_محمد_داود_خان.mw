{{د ولسمشر مالوماتبکس
| د ولسمشر نوم =سردار محمد داود خان
| انځور =[[دوتنه:Daudkhan.jpg|200px]]
| د انځور څرګندونې =
| بشپړ نوم =سردار محمد داود خان
| مشهور په =
| د زېږېدو نېټه = ١٨ د جولای، ١٩٠٩
| د زېږېدنې ځای = [[کابل]]
| د مړينې نېټه = ٢٨ د اپرېل، ١٩٧٩
| د مړينې ځای = [[کابل]]
| ماندينه =
| اولادونه =
| اوسنۍ ناروغي =
| دين = اسلام
| مور او پلار =
| د کار موده =
| ترتيب = د جمهوري نظام لومړنی ولسمشر
| مخکينی ولسمشر =
| وروستنی ولسمشر = [[نور محمد ترکی]]
| لومړی مرستيال =
| سياسي اړخ =
| نورې دندې = [[د افغانستان لومړی وزير]]
| مخکينی لومړی وزير = [[سردار شاه محمود خان]]
| وروستنی لومړی وزير = [[محمد يوسف خان]]
| رسمي وېبپاڼه =
}}

'''سردار محمد داود خان'''<ref>[http://www.sardardaoud.com د سردار محمد داود خان وېبپاڼه]</ref> (زېږېدنه: د چنګاښ ۲۶، ۱۳۰۲؛ مړينه: د غويي ۷، ۱۳۵۷)د سردار محمد عزيز خان ځوى، په ۱۲۷۸ هجري لمريز كال چې له ۱۹۰۹زېږيز كال سره سمون خوري په كابل ښار كې وزېږېد.
د [[افغانستان]] لومړى ولسمشر محمد داود که ژوندى واى، نو سږکال په جولاى کې به يې سل کاله پوره شوي واى. هغه د خپل يو کم اويا کلو ژوندانه خورا ډېره برخه ، په [[حکومت]] کې په کار کولو تېره کړې ده: له عادي افسر نه نيولې تر دفاع وزارت، له ولايت نه نيولې تر نايب الحکومه گۍ او له صدارت نه نيولې تر ولسمشرۍ پورې. 

محمد داود په دې ټوله موده کې چې څلوېښت کاله کېږي، نژدې هره شېبه د يوه فعال سياسي لوبغاړي په توگه په عامه انظارو کې و. يوازې د ١٩٦٠ مو کلونو له لومړيو نه د ١٩٧٠ مو کلونو تر لومړيو پورې، تر هغو يې چې د جمهوريت د تاسيس لپاره په کودتا لاس پورې کاوه، له هرڅه نه ځان گوښه ساتلى و.


=== د شاهي کورنۍ لومړی وزير ===

== د جمهوري نظام ولسمشر ==

=== د داود کودتا او د جمهوري نظام اعلان ===

=== کورنی سياست ===


=== د روسيې سوسياليستي حکومت سره ډيپلوماټيکې اړيکې ===



=== د کمونستانو کودتا او د سردار محمد داود خان وژل کېدل ===

== د داود خان په اړه او د حکومت دوره ==
1953- 1963
ارواښاد محمد داود خان د سردار محمد عزيز خان زوی دی . په 1909 کال په کابل کې زېږېدلی دی. ده خپل منځيني تحصيلات په استقلال ليسې کې سر ته رسولي دي . په فرانسې کې ېې د کور جوړونې (مهندسۍ) په څانګه کې درس ویلی و او د کابل په حربي پوهنتون کې ېې نظامي زده کړه وکړه. 
دی په 1934 کال کې د مشرقي د ولايت نايب الحکومه شو. په 1935 کال کې د کندهار د ولايت نايب الحکومه په حيث مقرر شو. د 1939 کال څخه تر 1947 کال پورې د مرکزي قواؤو قوماندان و. په 1948 کال کې د يوه کال له پاره داخله وزيرشو. د څه مودې لپاره پاريس کې افغان سفيرو. د 1949 کال څخه تر1953 کال پورې د [[شاه محمود خان]] په کابينې کې ددفاع وزير و. 

محمد داود د 1953 کال د سپټمبر پر شپږمې نيټې د کابينې په جوړولو موظف کړای شو. دی يو وطنپال او د عياشۍ او رشوت خوړلو څخه يو مبرا افغان و. صادق مسلمان او ډېر با تقوا و. دی د رهبري شوي اقتصاد پلوی ښکارېده او په عين حال کې ېې زميداري (کروندګرۍ) او خصوصي پانګونه هم تقويه کوله . دی د هغوکسانو سره چې امتيازات ېې دځان له پاره غوښتل ښه نه و

حتی ده د خپل فاميل د امتيازاتو سره هم مخالفت کاؤه. ده د خپل له نوم څخه رسمآ د والا حضرت نوم لرې کړ. محمد داود خان غوښتل چې د [[افغانستان]] څخه يو مترقي ، د سياسي ، اقتصادي او اجتماعي پلوه پرخپلو پښو ولاړ هېواد جوړ شي .
ده غوښتل چې په هېواد کې دې افراط تفريط ورک شي او د ژوندانه په وسيلو کې د منظمو اقتصادي او سياسي پلانونو په جوړولو سره تعديلات منځ ته راشي. 

خداى (ج) بښلى محمد داود خان د (1352) د چنګاښ د (26) د سه شنبې په سهار د راديويي وينا په اورولو سره په هېواد كې جمهوري نظام اعلام، هغه ته د قانونيت وركولو او استقرار لپاره يې د 1352 د زمري په (4) د رژيم د پاليسۍ پر بناء د سياسي، قضايي، اداري او اقتصادي مسئلو په هكله تقنيني فرمانونه صادر كړل، دغه فرمانونه چې انفاذ يې د (1355) فصلونو او (136) مادو كې اساسي قانون د هېواد له حقوقپوهانو څخه د جوړې كميټې په واسطه تسويد او د (1355) د سلواغې د مياشتې د لويې د اساسي قانون تر تصويب او توشېح پورې اعتبار درلود، لومړۍ ګڼه فرمان يې په (9) مادو، دوه يمه ګڼه په (4) مادو او درېيمه ګڼه يې په (18) مادو كې تنظيم شوى وو.

وروسته يې په نورو قانوني نوښتونو هم لاس پورې كړ قوانين يې په تقنيني فرمان نافذ او ورپسې يې د 1343 كال د [[اساسي قانون]] له مخې په (13) جرګې لخوا تصويب شو چې د هغه د (124) مادې پر موجب يې د ملي جرګې جوړېدل د (1358) كال د ليندۍ په مياشت كې اټكل كړي و.

د دې دورې تقنيني فعاليت د ژوند په مختلفو مواردو كې له (26) قوانينو، (12) تقنيني فرمانونو، (30) اساسنامو، (12) مقررو څخه عبارت و چې په ټوله كې كولاى شو د مترقي ماليې له قانون، د جزاء قانون په (523) مادو كې او مدني كود په (2416) مادو كې، د ارضي اصلاحاتو قانون، د بانكونو قانون، د ځمكو (اراضۍ)، د سروې، تصفيى او ثبت قانون، د بيمې قانون، د كورنۍ او بهرنۍ پانګې اچونې قانون، د كوپراتيفونو قانون، د [[سوداګرۍ]] او صنايعو د اطاقونو قانون، د استهلاكي موادو د ماليې قانون، د سياحت قانون، د [[ترانسپورت]] او د جادې د ترانزېت قانون او د بېسيم د دستګاه له قانون څخه يادونه وكړو.

نا ويلي دې پاته نشي د جزاء او مدني قوانين چې د خداى بښلي محمد داود خان په وخت كې د هېواد د قانونپوهانو لخوا د يو شمېر اسلامي هېوادونو له هغې جملې څخه د مصر، الجزاير او عراق د هېواد د متخصصينو په همكارۍ تدوين شول، د هېواد د حقوقي اړيكيو په تنظيم كې اغيزمن سند ګڼل كېږي.'''
== د سردار محمد داود خان د مړي موندل ==
مړي څنگه وموندل شول ؟ 
عبدالولي باز
(د [[بالاحصار]] د کوماندو افسر او د محمد داود د سر ياور ورور)
د داود خان او کورنۍ د غړو مړي د څرخي پله د پوليگون په سيمه کې وموندل شول .
په تېرو دېرشو کلو كې ډېرو دا هيله درلوده ، چې ځان په هغه راز خبر کړي چې د [[افغانستان]] د لومړي ولسمشر محمد داود او د هغه د کورنۍ له وژنې او پټې خښېدنې سره يې تړاو درلود ، خو د دغه راز سپړل دومره ستر کار و چې له يوه کوټلي حکومتي پلان او زړه سوي پرته يې بشپړول ناشوني برېښېدل .
د ۱۳۸۷ لمريز كال په پسرلي کې دغه هيله د ولسمشر [[حامد كرزى|حامد کرزي]] تر فرمان وروسته تانده شوه او وغوړېده . حکومتي کميسيون د هغه په لارښوونه د پلټنو کار پيل کړ. 
زه هم تصادفا" همدغه مهال په کابل کې وم . د داود خان د ورور له لمسي [[محمد نادر نعيم]] سره مې چې له وړاندې نه مو سره پېژندل ، د مړو د موندلو په چاره کې پريوه کاري پلان سلا وکړه. 
ډېر ځله به موږ دواړه د سردار محمد داود له لمسي [[محمود غازي]] سره په گډه څرخي پله ته تلو او خپلې پوښتنې او گروېږنې به مو کولې . د کميسيون غړو د پخوانۍ څلورمې زغره والې لوا شاته بيديا کې په کار پيل کړى و. هلته د سهار له اتو نه د مازيگر تر دريو بجو پورې پنځوس- شپيته تنه کارگر د کميسيون تر نظر لاندې په بېلا بېلو ساحو کې په کيندنو بوخت وو. لويې کېږدۍ درول شوې وې ، د څښاک او خوراک غم خوړل شوى و. 
هر کارگر ته د ورځې درې سوه افغانۍ ورکول کېدې ، خو په کومه ورځ چې د سردار محمد داود او د هغه د کورنۍ د غړو مړي وموندل شول ، پر دغې تنخواه سل افغانۍ نورې هم د انعام په توگه ورزياتې شوې . 
هرو مرو به لوستونکي ته پوښتنه پيدا شوي وي ، چې مړي څنگه وموندل شول؟
کميسيون خپل کار په رسنيو کې له دې اعلان نه پيل کړى و ، چې هر چاته د لومړني ولسمشر د خښېدو ځاى معلوم وي ، له ډاره پرته دې ورشي او خبر دې ورکړي . د کميسيون غړو پخپله هم د پخواني کمونست رژيم له يو شمېر جگپوړو غړو سره تماسونه ونيول ، خو گټه يې نه درلوده . هر يوه به يې ويل چې نه پوهېږي او خبر نه دي . 
ځينو خلکو له دننه او بهر نه ټېلېفونه وکړل او يو شمېر احتمالي ځايونه يې وښودل . هره نښه کميسيون ته يوه نوې دنده وه او چې کوم ځاى به وښودل شو ، هلته به کار پېلېده . نژدې دوه اوونۍ وروسته سردار [[نادر نعيم]] خبر راکړ چې له پکتيا نه د پخوانۍ څلورمې لوا يو افسر ټېلېفون کړى او ادعا کوي چې د خښېدو اصلي ځاى ورمعلوم دى. 
پادشاه مير يوه اوونۍ وروسته پخپله کابل ته راغى او چې د کيندنو ځاى يې وليد ، نو ويې ويل چې تېروتي يو . تقريبا" درې کيلومتره وړاندې يې د صافي غره تر لوېديځې لمنې بوتلو چې د څلورمې لوا شمال کېږي. 
د څلورمې لوا مخکنى افسر پادشاه مير لومړنى کس و چې د صافي غره په لمنو کې يې د ولسمشر محمد داود او د هغه د کورنۍ د غړو احتمالي قبر راوښود . 
کله چې ورورسېدو پادشاه مير وويل: همدا ځاى دى. خو تر لږې شېبې وروسته هيجان په نهيلۍ واوښت . داسې برېښېده چې هغه هم ځاى نه پېژني . هرې خواته يې وکتل او بيا يې په عاجزۍ وويل: "وروڼو! دېرش کاله تېر شوي او د ځمکې مخ اوښتى نو ځکه ټيک نه پوهېږم چې قبرونه به چېرته وي". 
همدغه مهال يو لاروى تېرېده او د کميسيون له کوم غړي نه يې وپوښتل چې دلته په څه بوخت ياست؟ کله چې وپوهېده نو په منډه ولاړ او د نژدې کلي دوه کسان يې راخبر کړل . 
[[حميدالله]] او [[مولا گل]] دواړه د کلي ملکان راوختل ، چې له دواړو سره خورا حساس معلومات و . مولا گل ويل که يې حکومتي اعلان اورېدلى واى نو لا دمخه به مرستې ته راغلى واى. 
د ده سبز اوسېدونکي مولا گل ته د ولسمشر محمد داود او د هغه د کورنۍ دغړو د خښېدو ټيک ځاى معلوم و .
مولا گل تقريبا" شپېته متره شاته راغى ، پر يوه ځاى ودرېده او ويې ويل: يو قبر دادى . نژدې سل متره ها خوا ولاړ او په گوته يې اشاره وکړه: دويم يې دادى . مانا دا چې مړي په دوو ډله ييزو قبرونو کې په جلا ډول خښ شوي دي . 
پر دواړو ځايونو کېدنې پيل شوې . تر څه کار وروسته د مړو نښې ورو ورو رابرسېره کېدې: په يوه قبر کې ديارلس او په بل کې شپاړلس مړي وموندل شول: ښځې ، کوچنيان او نارينه . له دووو ډله ييزو قبرونو ټول ٢٩ مړي وموندل شول چې ښځې ، کوچنيان او نارينه په کې وو . په تېره بيا د کوچنيانو هډونه چې يو يې لا هم په خپلې مور پورې کلک نښتى و ، زړه بوږنوونکي برېښېدل . وروسته روښانه شوه چې دا د ولسمشر لمسى حارث و چې د ويشتل کېدو پر مهال د مور په غېږ کې و . د غاړې جامې ، بوټونه او د مړو اړوند نور وسايل هم وموندل شول . 
له مړو سره څنگ ته د هغوى بوټونه ، جامې او نور څيزونه هم پراته وو .
مړي وروسته يو يو د ملي امنيت روغتون ته ولېږدول شول او هر يو يې تر لازمو پلټنو وروسته تشخيص شو. 
== د پادشاه مير او مولا گل د معلوماتو سرچينې کومې وې؟ ==
پادشاه مير په کودتا کې د ښکېلې يوې مهمې لوا افسر او د کودتا د يوه مهم پوځي غړي اسلم وطنجار ټولگيوال و. که څه هم د خلک ديموکراتيک گوند غړى نه و ، خو غړو يې د پېژندگلوۍ له مخې پرې باور کاوه . 
ده ته د کودتا پر بله ورځ نوي قوماندان لارښوونه کړې وه ، چې د خپلې قطعې په سيمه کې څو قبرونه چمتو کړي . کله چې مړي د خښېدو لپاره وروړل شول ، نو پادشاه مير وپېژندل چې دا د ولسمشر محمد داود او د هغه د کورنۍ غړي دي . 
هغه ويل ، کله چې کودتايي افسران په هغه تياره شپه کې ولاړل نو مړي يې يو د بل ترڅنگ کېښودل او له پاسه يې پرې د ورغلي موټر ترپال وغوړاوه . پادشاه مير وايي چې تر کودتا دوه اوونۍ وروسته يې خپله دنده پرېښوده او [[پاکستان]] ته ولاړ چې د رژيم خلاف مبارزه وکړي . دى وايي چې په دغو دوو اوونيو کې يې د پخواني صدراعظم [[موسى شفيق]] د چانماري کېدو صحنه هم په خپلو سترگو ليدلې چې د واکمن گوند د مشرتابه يوه غړي يې لارښوونه کوله . 
د مولاگل نکل بيا د کلي د يوه ساده بزگر او د يوه زلموټي کيسه وه . مولاگل ويل چې پر دغه سيمه يې د تلو راتلو لار تېره شوې وه . يوه ورځ چې له معمول سره سم په خپله لار روان و ، په دغه سيمه کې يې د عسکرو او موټرو بېسارې گڼه گوڼه ليدلې وه . د يوه عسکر له خولې يې اورېدلي و چې دلته داود خان او د هغه د کورنۍ غړي خښ شوي او دى يې ساتنې ته درول شوى دى . 
څو ورځې وروسته چې پهره ولاړه نو ده د مور په لارښوونه د قبرونو ځاى په نښه کړ او په مذهبي دود يې حلوا ورته راوړه او په لارويو يې وويشله . ... دادى دېرش کاله وروسته له مولاگل سره د خپل زلميتوب د مهال حافظې مرسته وکړه او د افغانستان د لومړي ولسمشر محمد داود او د هغه د کورنۍ د ځينو غړو د خښېدو ټيک ځاى يې کميسيون ته وښوده . 
...مولاگل او کليوالو يې اوس پر هغه ځاى زيارت جوړ کړى دى .

== انځورتون ==
<gallery>
دوتنه:Daoud02.jpg|داود خان په پوځي کالو کې
دوتنه:Mohammed Daoud Khan.jpg|داود خان 
</gallery>

== اخځونه ==
<references/>‎
# http://www.bbc.co.uk/pashto/news/story/2009/03/090215_m_daudkhanabdulwalibaaz.shtml






{{start box}}
{{succession box |
  before=[[شاه محمود]] |
  title=[[د افغانستان لومړی وزير]] |
  years= September 1953– March 1963 |
  after=[[محمد يوسف]]
}}
{{succession box |
  before= None - Position created |
  title=[[د افغانستان ولسمشر]] |
  years= July 1973 – April 1978 |
  after=[[نور محمد ترکی]]
}}
{{End box}}



{{پښتانه}}
{{د افغانستان لومړي وزيران}}

[[وېشنيزه:افغانستان]]
[[وېشنيزه:د افغانستان ولسمشران|محمد داود خان]]
[[وېشنيزه:ولسمشران|محمد داود خان]]

[[be:Мухамед Дауд]]
[[cs:Muhammad Dáúd Chán]]
[[de:Mohammed Daoud Khan]]
[[en:Mohammed Daoud Khan]]
[[es:Mohammed Daud Khan]]
[[fa:محمدداوودخان]]
[[fi:Mohammed Daud Khan]]
[[fr:Mohammed Daoud Khan]]
[[id:Mohammad Daoud Khan]]
[[it:Mohammed Daud Khan]]
[[ja:ムハンマド・ダーウード]]
[[ko:무함마드 다우드]]
[[ml:മുഹമ്മദ് ദാവൂദ് ഖാൻ]]
[[mr:मोहम्मद दाउद खान]]
[[nl:Daoed Khan]]
[[no:Mohammed Daoud Khan]]
[[pl:Muhammad Daud Chan]]
[[pt:Mohammed Daoud Khan]]
[[ru:Мухаммед Дауд]]
[[sv:Mohammed Daoud Khan]]
[[tr:Muhammed Davud Han]]
[[uk:Мухаммед Дауд Хан]]
[[ur:سردار داؤد خان]]
[[zh:穆罕默德·达乌德汗]]
