[[دوتنه:Foto Baktash.jpg|بټنوک|کيڼ|حنيف بکتاش]]
'''دوکتور محمد حنيف بکتاش''' (۹ د مۍ، ۱۹۶۱ ز. - ۴ د اکتوبر، ۲۰۱۲ ز.) ''(په انګرېزي:Hanif Baktash)'' يو افغان تاريخپوه، د پښتو شعر او ادب يو معاصره شاعر او ليکوال و. همداراز د بي بي سي راډيو د پښتو څانګې يو وياند او خبريال هم و.

== مخينه، زده کړې او دندې ==
محمد حنيف بکتاش په ۹ د مۍ ۱۹۶۱ ز. کال کې د وردک ولايت مرکز ميدان ښار کې زېږېدلی و. هغه په خټه پښتون و. هغه د مينه بکتاش چې د بي بي سي د دري څانګې ويانده او خبرياله ده، خاوند و او دوه ځامن ترې پاتې دي.

حنيف بکتاش خپلې لومړنۍ زده کړې د افغانستان په بېلابېلو ښارونو کې ترسره کړي، پيل په مزار شريف کې بيا وروسته په ميدان ښار کې، بيا کندهار، هلمند او دولسم ټولګی يې په ۱۹۷۸ ز. کال کې د کابل ښار په حبيبيې ليسې کې بشپړ کړی و. لوړې زده کړې يې د کابل پوهنتون د پېداګوژۍ په انستيتيوت کې بشپړې کړې. تر دې وروسته پخواني شوروي اتحاد ته يې سفر وکړ او هلته يې په ۱۹۹۳ ز. کال کې د تاريخ په څانګه کې خپله دوکتورا واخيستله. د هماغه کال په دوبي کې انګلستان کې مهاجر شو<ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.135.32 ستوري دادب په اسمان کې / وفا. محمد داوود/پیښور ددانش خپر ندویه ټولنه  / 1379 Biographies of Afghan Writers and Poets 2000] ټوک شمیره : ۷۰۱۴; د ثبت شمیره۶۱۲۰</ref> او په ۲۰۰۲ ز. کال کې يې برتانيوي تابعيت هم ترلاسه کړ. په انګلستان کې مېشتېدو وروسته يې د بي بي سي راډيو د پښتو څانګې سره کار پيل کړ او په ۱۹۹۸ ز. او ۱۹۹۹ ز. کال کې يې د وياندۍ تر څنګ د خبريالۍ دنده هم پر مخ بيوله. له ۲۰۰۹ ز. کال راهيسې يې په هامبورګ کې د افغانستان په قونسلګرۍ کې د سلاکار په توګه دنده ترسره کوله. هغه په پښتو، دري، انګرېزي او روسي ژبو پوهېده.<ref>[http://www.bbc.co.uk/mediaselector/check/pashto/meta/dps/2009/08/090814_mmn_wmbaktash110809?size=au&bgc=003399&lang=ps&nbram=1&nbwm=1&bbram=1&bbwm=1 BBC Interview with Baktash: Songs and Talks (11 August 2009); خبرې او سندرې له شاعر ډاکټر حنیف بکتاش سره مرکه]</ref>

==ليکلي آثار او څېړنې==
په ۱۹۷۶ ز. کال کې بکتاش د پښتو شاعرۍ يوه جايزه وګټله چې په پښتو شعر کې يې ځانګړی سبک جوړ کړ.<ref>"دبکتا ش دشعر ښوونځۍ اوځانګړۍ سبک"  :اکا ډمیسین سلیمان لایق  "The Baktash Poetical School and Special Style": Academician Sulayman Layq; [http://rawzana.com/ rawzana]</ref> بکتاش د يو لړ آثارو ليکوال دی چې په دې توګه دي:
#  يادداشت هاونوشته ها  : يادښتونه او ليکنې (په دري ژبه شننيز اثر) 1984 کابل افغانستان
#  دځنګله سترګوکې : (د پښتو شعرونو ټولګه) 1987 کابل افغانستان <ref>[[AREU]] [http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39&d=HASH0170513e6771a51c27b0d151 The Afghanistan Research and Evaluation Unit (AREU)]</ref>
#  کله چې لمردخدای ايتونه لولي  (د پښتو شعرونو ټولګه) 2009 کابل افغانستان<ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39 AREU]</ref>
#  شعرې که خنجر است : هغه شعر چې خنجر دی (د پښتو او دري شعرونو ټولګه ) 1983 کابل افغانستان
#  صدا : غږ (د بکتاش او د نورو ځوانو شاعرانو د شعرونو ګډه ټولګه په پښتو او دري ژبو) 1984 کابل افغانستان

== سرچينې ==
{{Reflist}}



[[وېشنيزه:پښتانه شاعران]]



[[en:Hanif Baktash]]
