[[دوتنه:Foto Baktash.jpg|بټنوک|کيڼ|حنيف بکتاش]]
دوکتور '''محمد حنيف بکتاش''' ([[زوکړه]] د ۱۹۶۱ زېږدي [[کال]] د [[مې]] ۹، د [[وردگ|وردگ ولايت]] - [[مړینه]] د ۲۰۱۲ ز کال  د [[اکتوبر]] ۴، [[لندن]]) ''([[انگرېزي ژبه|په انگرېزي]]:Hanif Baktash)'' يو افغان تاريخپوه، [[شاعر]]، [[ليکوال]] او ژورناليست وو. 

==مخينه== 

محمد حنيف بکتاش د ۱۹۶۱ ز کال د مۍ مياشتې پر ۹ د وردک ولايت مرکز ميدان ښار کې زېږېدلی وو. هغه په خټه پښتون وو. حنيف بکتاش خپلې لومړنۍ زده کړې د [[افغانستان]] په بېلابېلو ښارونو کې ترسره کړې. لومړی په مزار شريف کې بيا وروسته په ميدان ښار کې، بيا کندهار، هلمند او دولسم ټولگی يې پر ۱۹۷۸ ز کال د کابل ښار په حبيبيه ليسه کې پای ته رسولی وو. لوړې زده کړې يې د [[کابل پوهنتون]] د پېداگوژۍ په انستيتيوت کې کړې وې. تر دې وروسته يې پخواني [[د شوروي سوسياليستي جمهوريتونو اتحاد|شوروي اتحاد]] ته سفر وکړ او هلته يې پر ۱۹۹۳ ز کال د تاريخ په څانگه کې خپله دوکتورا واخيسته. د هماغه کال په دوبي کې انگلستان کې مهاجر شو. <ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.135.32 ستوري دادب په اسمان کې / وفا. محمد داوود/پیښور ددانش خپر ندویه ټولنه  / 1379 Biographies of Afghan Writers and Poets 2000] ټوک شمیره : ۷۰۱۴; د ثبت شمیره۶۱۲۰</ref> او پر ۲۰۰۲ ز. کال يې برتانوي تابعيت هم ترلاسه کړ. په [[انگلستان]] کې تر مېشتېدو وروسته يې د بي بي سي راډيو له پښتو څانگې سره کار پيل کړ؛ پر ۱۹۹۸ ز او ۱۹۹۹ ز کالونو يې د وياندۍ تر څنگ د خبريالۍ دنده هم پر مخ بيوله. له ۲۰۰۹ ز. کاله راهيسې يې په هامبورگ کې د افغانستان په قونسلگرۍ کې د سلاکار په توگه دنده ترسره کوله. هغه په پښتو، دري، انگرېزي او روسي ژبو پوهېده.<ref>[http://www.bbc.co.uk/mediaselector/check/pashto/meta/dps/2009/08/090814_mmn_wmbaktash110809?size=au&bgc=003399&lang=ps&nbram=1&nbwm=1&bbram=1&bbwm=1 BBC Interview with Baktash: Songs and Talks (11 August 2009); خبرې او سندرې له شاعر ډاکټر حنیف بکتاش سره مرکه]</ref>

==د شعر بېلگې يې== 

زه  د تیارې  او  سپیدې  تر منځه - 
د  نښت  پر ټکي  لکه  سات  پاتې  یم 

پر  شاوخوا  مې  دي  د غم   لښکرې - 
لکه بې وسه باچا مات  پاتې  یم  

هره  خوا گورم دیوالونه ښکاري - 
لکه  چې  گور کې  کرایي ناست یم 

روح رانه تښتي، [[زړه]] یاري نه کوي - 
آسمان ته لاس  په گدایي  ناست  یم  

           * * * 

شړلې مسکا
وطن  مې، 

لکه د وینو غوټۍ 

لکه د اوښکو څپه 

لکه له شونډو پر شا شوې  مسکا 

لکه له [[زړه]] نه راوتلې سلگۍ  

د ویر پر پاڼه باندې ورژېده 

وطن  مې، 

لکه زړه سندره 

لکه د کلي چنار  

لکه سرکښه مجنون 

لکه عیسی غوندې د مینې مفهوم 

لکه بودا غوندې ترتله مضمون 

پر هره کاڼه، کاڼه 

د یاد پر پاڼه، پاڼه 

ولیکل شو.  

==مدني اکر== 
محمد جنيف بکتاش د مينه بکتاش، چې د بي بي سي د دري څانگې ويانده او خبرياله ده، خاوند وو او دوه زامن ترې پاتې دي.

==ستاينې او وياړنې== 

بکتاش پر ۱۹۷۶ ز. کال په پښتو شاعرۍ کې يوه جايزه وگټله چې په پښتو شعر کې يې ځانگړی سبک جوړ کړ.<ref>"دبکتا ش دشعر ښوونځی او ځانگړی سبک" : اکاډمیسین [[سلېمان لایق]]  "The Baktash Poetical School and Special Style": Academician Sulayman Layq; [http://rawzana.com/ rawzana]</ref> 

==ليکلي او چاپ شوي نښيرونه يې==
۱- يادداشت هاو نوشته ها، يادښتونه او ليکنې (په دري ژبه شننيز اثر)، د ۱۹۸۴ ز کال کابل چاپ. 

۲-  د ځنگله سترگو کې (د پښتو شعرونو ټولگه)، د ۱۹۸۷ ز کال کابل چاپ. 

 <ref>[[AREU]] [http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39&d=HASH0170513e6771a51c27b0d151 The Afghanistan Research and Evaluation Unit (AREU)]</ref> 

۳- کله چې لمر د خدای ايتونه لولي (د پښتو شعرونو ټولگه)، د ۲۰۰۹ ز کال کابل چاپ. 

 <ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39 AREU]</ref> 

۴- شعرې که خنجر است، هغه شعر چې خنجر دی (د پښتو او دري شعرونو ټولگه )، د ۱۹۸۳ ز کال کابل چاپ. 

۵- صدا: غږ (د بکتاش او نورو ځوانو شاعرانو د شعرونو گډه ټولگه، په پښتو او دري ژبو)، د ۱۹۸۴ ز کال کابل چاب. 

==سرچينې==
{{Reflist}}

۱- https://www.samsoor.com/article/1631 

۲- http://www.afghan-german.com/acc/Lists/AccWriting/DispForm_1.aspx?List=693b22e0-abc3-4265-9962-d61ecbc84e79&ID=318#.X6j-rNSF5kg  

۳- 


[[وېشنيزه:پښتانه ليکوال]]
[[وېشنيزه:پښتانه شاعران]] 
[[وېشنيزه:افغاني ليکوال]] 
[[وېشنيزه:پښتانه]] 
[[وېشنيزه:افغانان]]
