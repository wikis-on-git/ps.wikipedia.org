[[دوتنه:Foto Baktash.jpg|بټنوک|کيڼ|حنيف بکتاش]]
دوکتور '''محمد حنيف بکتاش''' ([[زوکړه]] د ۱۹۶۱ زېږدي [[کال]] د [[مې]] ۹، د [[وردگ|وردگ ولايت]] - [[مړینه]] د ۲۰۱۲ ز کال  د [[اکتوبر]] ۴) ''([[انگرېزي ژبه|په انگرېزي]]:Hanif Baktash)'' يو افغان تاريخپوه، [[شاعر]]، [[ليکوال]] او ژورناليست وو.  

همداراز د بي بي سي راډيو د پښتو څانگې يو وياند او خبريال هم و.

==مخينه== 

محمد حنيف بکتاش د ۱۹۶۱ ز کال د مۍ مياشتې پر ۹ د وردک ولايت مرکز ميدان ښار کې زېږېدلی وو. هغه په خټه پښتون وو. حنيف بکتاش خپلې لومړنۍ زده کړې د [[افغانستان]] په بېلابېلو ښارونو کې ترسره کړې. لومړی په مزار شريف کې بيا وروسته په ميدان ښار کې، بيا کندهار، هلمند او دولسم ټولگی يې پر ۱۹۷۸ ز کال د کابل ښار په حبيبيه ليسه کې پای ته رسولی وو. لوړې زده کړې يې د [[کابل پوهنتون]] د پېداگوژۍ په انستيتيوت کې کړې وې. تر دې وروسته يې پخواني [[د شوروي سوسياليستي جمهوريتونو اتحاد|شوروي اتحاد]] ته سفر وکړ او هلته يې پر ۱۹۹۳ ز کال د تاريخ په څانگه کې خپله دوکتورا واخيسته. د هماغه کال په دوبي کې انگلستان کې مهاجر شو. <ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.135.32 ستوري دادب په اسمان کې / وفا. محمد داوود/پیښور ددانش خپر ندویه ټولنه  / 1379 Biographies of Afghan Writers and Poets 2000] ټوک شمیره : ۷۰۱۴; د ثبت شمیره۶۱۲۰</ref> او پر ۲۰۰۲ ز. کال يې برتانوي تابعيت هم ترلاسه کړ. په [[انگلستان]] کې تر مېشتېدو وروسته يې د بي بي سي راډيو له پښتو څانگې سره کار پيل کړ؛ پر ۱۹۹۸ ز او ۱۹۹۹ ز کالونو يې د وياندۍ تر څنگ د خبريالۍ دنده هم پر مخ بيوله. له ۲۰۰۹ ز. کاله راهيسې يې په هامبورگ کې د افغانستان په قونسلگرۍ کې د سلاکار په توگه دنده ترسره کوله. هغه په پښتو، دري، انگرېزي او روسي ژبو پوهېده.<ref>[http://www.bbc.co.uk/mediaselector/check/pashto/meta/dps/2009/08/090814_mmn_wmbaktash110809?size=au&bgc=003399&lang=ps&nbram=1&nbwm=1&bbram=1&bbwm=1 BBC Interview with Baktash: Songs and Talks (11 August 2009); خبرې او سندرې له شاعر ډاکټر حنیف بکتاش سره مرکه]</ref>

==مدني اکر== 
محمد جنيف بکتاش د مينه بکتاش، چې د بي بي سي د دري څانگې ويانده او خبرياله ده، خاوند وو او دوه زامن ترې پاتې دي.

==ليکلي آثار او څېړنې==
په ۱۹۷۶ ز. کال کې بکتاش د پښتو شاعرۍ يوه جايزه وگټله چې په پښتو شعر کې يې ځانگړی سبک جوړ کړ.<ref>"دبکتا ش دشعر ښوونځۍ اوځانگړۍ سبک"  :اکا ډمیسین سلیمان لایق  "The Baktash Poetical School and Special Style": Academician Sulayman Layq; [http://rawzana.com/ rawzana]</ref> بکتاش د يو لړ آثارو ليکوال دی چې په دې توگه دي:
#  يادداشت هاونوشته ها  : يادښتونه او ليکنې (په دري ژبه شننيز اثر) 1984 کابل افغانستان
#  دځنگله سترگوکې : (د پښتو شعرونو ټولگه) 1987 کابل افغانستان <ref>[[AREU]] [http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39&d=HASH0170513e6771a51c27b0d151 The Afghanistan Research and Evaluation Unit (AREU)]</ref>
#  کله چې لمردخدای ايتونه لولي  (د پښتو شعرونو ټولگه) 2009 کابل افغانستان<ref>[http://www.nzdl.org/gsdlmod?e=d-00000-00---off-0areu--00-0----0-10-0---0---0direct-10---4-------0-1l--11-ps-50---20-about---00-0-1-00-0-0-11-1-0utfZz-8-00-0-0-11-1-0utfZz-8-00&a=d&c=areu&cl=CL1.96.39 AREU]</ref>
#  شعرې که خنجر است : هغه شعر چې خنجر دی (د پښتو او دري شعرونو ټولگه ) 1983 کابل افغانستان
#  صدا : غږ (د بکتاش او د نورو ځوانو شاعرانو د شعرونو گډه ټولگه په پښتو او دري ژبو) 1984 کابل افغانستان

== سرچينې ==
{{Reflist}}

۱- https://www.samsoor.com/article/1631 


[[وېشنيزه:پښتانه شاعران]]
