شیخ الحدیث مولانا مفتی ذاکرالله ذاکری دملا تاج محمد ځوی دملا ولی اخندزاده لمسې چه په کال ۱۳۵۶دننګرهار ولایت روداتو ولسالۍ دکمره سری قلا په یو علمی او دینداره کورنۍ کښې زیږیدلی دی نومړی خپلی ړومبنۍ زدهکړی دخپل بلار مولوی تاج محمد او مشرانو ورورنو هریو مولوی پیر طریقت شیخ الحدیث ملامحمد حنیف صاحب چه (دهډی دنجم الدین الطامه الکبری القادری الحنفی المجاهد الکبیر چه دشیخ الهند مولانا محمود الحسن دیوبندی او حضرت الحاج قاتل الکفره والزنادیق ترنګزو حاجی صاحب او علامه شیخ الحدیث مولانا عبید الله سندهی رحمهم الله پیر او روحانی مربی هم ؤ )دعالی مدرسی نجم المدارس څخه فارغ او دهیواد په مختلفو دینی او عصری مدارسو او لیسو کښې د ښوونکی په صفت کار کاوه ،څخه ترلاسه کړه دهغه نه دخپل ورور مولوی میزامحمد څخه یی هم ابتدایی دصرف او نحو کتابونه تر کافیه پوری ولوستل بیا دالهجرت والجهاد عالی مدرسی سره پیوست شو چه تر لنهم ټولګي زده کړه یی هلته او بیا په عالی مدرسه دحضرت عبدالله بن عباس کښې ۱۰ ټولګۍته ولاړ او په کال ۱۳۷۱ ددولسم ټولکی څخه داول نمره دویم نمره دریم نمره دنمرو دیو شیوالی په سبب دځینی غیر حاضریو په سبب چه دجهاد سنګرونو کښې تری شوی وې څلورم نمره کامیاب او بیا دامام محمد بن حسن بن فرقد شیبانی رحمه الله اسلامی پوهتنون دشرعیاتو فاکولتی ته بریالې شو بیا دڅه مودی وروسته چه دځینی مشکلاتو په اساس یا دفکر او نظر دتبدیلی په اساس دانزوا او تخلی فکر غلبه وکړه نو دځینی ځانګړو علماؤ او مشایخو څخه دعلم او تربیی ترلاسه کولوته مخ په علمی لحاظ شیخ الحدیث مولانا محمد ایوب جان بنوري،مولانا حبیب الحق قاضی بابا ،شیخ الحدیث مولانا عبداللطیف مفتی صاحب او شیخ الحدیث مولانا محمد عنایت الله البرهانی چه له روستی بحر زخار پرته نور همه ددارلعلوم العربیه دیوبند فارغان ؤهمداراز دحدیثو دوره یی دشیخ الحدیث مولانا محمد حسن جان ولد علی اکبرجان المدنی رحمه الله سره پّه کال ۱۹۹۶ تر سره کړه بیا دتخصص فی الفقه الحنفی واصوله او ځینی دباطلوډلوسره دمناظرو دکورسونو په خاطر سینده کراچۍ ته مخه کړه هماغه ؤ چه هلته یی مدارک علمی پراخه شول دافتا او تحقیق او ژباړی کار یی دتدریس سره سره پیل کړ له ۱۹۹۶څخه تر ۲۰۰۷ پوری دکراچۍ په مختلفو مدارسو لکه الجامعه العلویه الیعقوبیه ،جامعه نضرت العلوم ،جامع الوفاق العالمی للدعوه الاسلامیه ،اسلامک مشنری یونیورسټی او نورو کښې دمدرس پروفیسر دنده سرته ورسوله ،په همدی مهال یی دادره مسعودیه او ضیاء الاسلام پبلی کیشنز،اداره تحقیقات امام احمد رضا،جمعیت اشاعت اهل سنت ،اونورو ادراو لکه کلیت اللغات والترجمه بمصر القاهره ځینی کتابونه ،تصنیف،تدوین ،ترتیب ،غورچاڼ،او وژباړل بیا دبرکاتی فاونډیشن لخوا درسول الله صلی الله علیه وسلم دسیرت دبیان او لوی کانفرنس دمیلاد النبی صلی الله علیه وسلم په غونډه کښې شریک او دعربانو علماؤ او عجمو دارتباط او تړون په لار کښې یی دجسر تواصل فریضه اداء کړه چه دعالی اخلاقو او علمی حصیلی لرلو له کبله دعربی خلیج ،یمن ،مصر ،شام ،عربی امارات متحد علماؤ ورته دبۍ په لور دراتګ بلنه ورکړه هماغه ؤ چه په کال ۲۰۰۷ دمارچ دمیاشتی په ۱۱نیټه دوبی ته دکلیه امام مالک للشریعه الاسلامیه والقانون په فاکولته کښې دعربۍ ژبی صرف او نحو قواعد او فقه حنفی د استاد په توګه مقررشو ،یاده دوی چه دا جامعه داسلامی نړۍ ستر پوهنتون الازهر شریف څانګه وه په اماراتو کښې چه بیا په ۲۰۰۹ ازهر تری خپل اعتراف بیرته واخیسته او دماراتو حکومت لاس ته ورغله چه هغوی دا کوشش ومړه چه واړه استادان داماراتو اوسیدونکی وي ترڅو له اقتصادی پلوه محکم شو نو ۲۵ استادان چه د فاریقا .دمصر،موریتانیا،فلسطین ،اردن،او ځینی نورو هیوادونو ول له دندی کوښه کړل چه مفتی صاحب په هغی کښې ګوښه خو د۲۰۱۰ کال په ړومبنۍ میاشت کښې دشارجه اوقافو او مذهبی اومورو کښې دمرشد دینی امام او خطيب په دنده وګمارل شو ،تردی دمه پوری یی ۸۵ کتابونو اورسالو ته دژباړی ،ترتیب ،تدوین،تصنیف،غورچاڼ خدمت کړی دی،اړس داسلام پوهنه په نامه په پنځو ژبو کښې په ژوندی برخه او دادینی سوال او ځواب په نامه دوه کوټی په بایلوکس میسینجر کښې او یوه د دین اسلام کی پکار اهل سنت والجماعت په نامه چه دلاهور دجامعه اشرفیه طلبا‌ء په کښې اکثره ناست وي چلوی همداراز په بایلوکس او پالټوک کښې ددارالحدیث الاشرفیه په نامه او صوت اهل السنه والجماعه په نامه غرفو کی درس ورکوی چه دمصر الجزایر المغرب العربی شاګردان په کښې ګړون لري  دالله جل جلاله څخه ورته ددین دخدمت لپاره دلا زیات توان توفیق غواړو


[[وېشنيزه:مولويان]]
