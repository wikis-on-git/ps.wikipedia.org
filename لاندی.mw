'''لاندی''' هغه چاغ پوسه "مُژه یا اوځګړي" ته ویل کیږي کوم چي د سړو سیمو پښتانه په سره څیله (نومبر میاشت) کې کوتي یعني حلالوي او غوښه یې په یو ځانګړې ډول سره ویچوي او په یخ کې یې بیا خوري.
[[دوتنه:د_لاندي_پوسونه.jpg|بټنوک|د لاندي پوسونه]]

== د لاندي موسم ==
خلک لاندي په سره څیله (نومبر میاشت) کې حلالوي او ویچوي یې او په توره څیله (دسمبر) او سپینه څیله(جنوري،فروري) کې یې بیا پخوي.

== د لاندي د تیارولو طریقه ==


لاندي په یو ځانګړي ډول سره  د مالګې او مسالې په کارولو سره په یخ کې پر یوه جګه ډانګه اچوي او ویچوي دغه ډانګه یا جګ لرګي ته "مینی" ویل کېږي او ځینې خلګ بیا د خوند د زیاتولو لپاره پر لاندي هنج یا انج هم پر اچوي. د لاندي وچو غوښو ته "پرسنده" هم ویل کېږي. د لاندي غوښې ډېرې خوندورې وي. خلګ دا پرسنده غوښې په زنګ ږمي کې په خپلو کورونو کې په وریځو او یا په نیمګولو (بوړونو) کې پخوي . 
[[دوتنه:د_لاندي_غوښې_پر_میني_باندې_اچول_شوې_دي.jpg|بټنوک|د لاندي غوښې]]

== د لاندي دود ==
د لاندي لرغونی دود په ټولو سړو پښتني سیمو او په ځانګړې توګه د سهېلي پښتونخوا په ژوب، شېراني، موسیٰ خیل ، کله سیف الله ،زیارت، پښین، چمن ،کوټه او په افغانستان کې بیا په لویه پکتیا او لوی کندهار او ځینو نورو سیمو کې شتون لري. 

== د لاندي پوسه ==
پخوا چې به کله لاندي حلال شوه نو خلکو به د نوي کال د لاندي لپاره پوسونه له رمو کور کړه او تر راتونکي کاله به یې په څکه(غله)  ښه څکول او ساتل نو دا ډول به دا پوسونه د کال لاندي ته ښه مزي (چاغ) شوه خو نن سبا خلګ له ګنجه څخه د حلالولو پر وخت پوسونه اخلي او ځینې خلک بیا غواګانې او سخوندران هم حلالوي خو له بده مرغه د ګرانۍ د لاسه د لاندي دا لرغونی دود هم مخ په ورکېدو دی ـ
[[دوتنه:د_لاندي_پوسه.jpg|بټنوک|د لاندي پوسه]]

== د لاندي اړوند متل ==
د لاندي اړوند متلونه 

۱. وايي "دومره چاغ یې لکه د لاندي پوسه"

۲. "ږمی پر لرګي تېرېږي یا د لاندي پر سپینکي ( سپینه غوښه)  تېرېږي  "

== سرچینې ==
