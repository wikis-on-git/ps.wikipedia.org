'''لاندی''' هغه چاغ پوسه "مُژه یا اوځګړي" ته ویل کیږي کوم چي د سړو سیمو پښتانه په سره څیله (نومبر میاشت) کې کوتي یعني حلالوي او غوښه یې په یو ځانګړې ډول سره ویچوي او بیا یې په یخ کې.خوري.
[[دوتنه:د_لاندي_پوسونه.jpg|بټنوک|د لاندي پوسونه]]

== د لاندي موسم ==
خلک د لاندي پوسونه په سره څیله (نومبر میاشت) کې حلالوي او ویچوي یې او په توره څیله (دسمبر) او سپینه څیله(جنوري،فروري) کې یې بیا پخوي.

== د لاندي څخه د پرسنده د تیارولو طریقه ==

د لاندي له پوسه څخه تر پرسنده (وچه غوښه) تیارېدو پورې ټولې کابو څلور مرحلې دي چې هغه په لاندې ډول دي.

'''لومړی مرحله'''  

لومړی د لاندي پوسه وسکولي او وروسته یې حلال کړي بیا نس(لري کولمې او ځیګر) وکاژي او نس یې په یوه لنده لښته یا تار ور وګنډي بیا یې پر اور وتیي چې ټولې وړۍ پاکې وسوځي بیا یې په تودو اوبو ومینځي.  

'''دویمه مرحله''' 

بیا پوسه پر کوګل سره واړوي او وروسته یې له هډغړو(هډوکي ایستل) وکاژي. 

'''دریمه مرحله''' 

تر هډغړو کښلو وروسته د لاندي پوسه په یو ځانګړي ډول سره د مالګې او مسالو په کارولو سره تیارېږي  او ځینې خلګ بیا د خوند د زیاتولو لپاره پر لاندي هنج یا انج هم اچوي بیا دغه بشپړ پوسه په یخ کې پر یوه جګه ډانګه اچول کېږي او ویچوي یې، دغه ډانګه یا جګ لرګي ته "مینی" ویل کېږي . 

'''څلورمه مرحله''' 

اته لس ورځې وروسته د لاندي پوسه له "مینیه" را کښتکول کېږي او په مناسبو ټوټو کې پرې کول کېږي او خونه کې یې خوندي کوي بیا  خلګ دا د پرسنده غوښې ټوټې په زنګ ژمي کې په خپلو کورونو کې په هوګرو (ساده وریځې)، ښوروو (شوربه)او په نیمګولو (بوړونو) کې پخوي . د لاندي پرسنده غوښې بېخي خوندورې وي.د لاندي اړوند ډاکټر رازق کاکړ هم په انګلیسي ژبه خوندور لیک کړی دی[[ https://arkbiodiv.com/persendadry-meat-cousine-of-pashtun-afghan-2/]][دوتنه:د_لاندي_غوښې_پر_میني_باندې_اچول_شوې_دي.jpg|بټنوک|د لاندي غوښې]]

== د لاندي لرغونی دود ==
د لاندي دود په زراوو کاله لرغونی دود دی دا دود د له هغه وخت څخه را روان دی کله چې نړۍ کې د قصابو(د غوښو هټۍ) رواج نه وو نو خلکو به د ژمي د ساړه موسم لپاره د غوښو د خوندي کولو لپاره لاندي کول. د لاندي دود په ټولو سړو(یخو) پښتني سیمو او په ځانګړې توګه د سهېلي پښتونخوا په ژوب، شېراني، لورالایي(بوري) موسیٰ خیل ، کله سیف الله ،زیارت، پښین، چمن ،کوټه او په افغانستان کې بیا په لویه پکتیا او لوی کندهار او ځینو نورو سیمو کې شتون لري.

== د لاندي پوسه ==
پخوا چې به کله لاندي حلال شوه نو خلکو به د نوي کال د لاندي لپاره پوسونه له رمو کور کړه او تر راتونکي کاله به یې په څکه(غله)  ښه څکول او ساتل نو دا ډول به دا پوسونه د کال لاندي ته ښه مزي (چاغ) شوه خو نن سبا خلګ له ګنجه څخه د حلالولو پر وخت پوسونه اخلي او ځینې خلک بیا غواګانې او سخوندران هم حلالوي خو له بده مرغه د ګرانۍ د لاسه د لاندي دا لرغونی دود هم مخ په ورکېدو دی ـ
[[دوتنه:د_لاندي_پوسه.jpg|بټنوک|د لاندي پوسه]]

== د لاندي اړوند متل ==
د لاندي اړوند متلونه 

۱. وايي "دومره چاغ یې لکه د لاندي پوسه"

۲. "ږمی پر لرګي تېرېږي یا د لاندي پر سپینکي( سپینه غوښه)  تېرېږي  "

== سرچینې ==
په کابل کې د لاندي د غوښو دکانونه

۱ـ<nowiki/>https://www.facebook.com/100006548672806/posts/2716023725292557/
