لاندی هغه چاغ پوسه (مُژه ، اوځګړي) ته ویل کیږي کوم چي د سړو سیمو پښتانه په سره څیله (نومبر میاشت) کې کوتي یعني حلالوي او غوښه یې په یو ځانګړې ډول سره ویچوي او په یخ کې یې بیا پخوي.
[[دوتنه:د_لاندي_پوسونه.jpg|بټنوک|د لاندي پوسونه]]

== د لاندي موسم ==
خلک لاندي په سره څیله (نومبر میاست) کې حلالوي او ویچوي یې او په توره څیله (دسمبر) او سپینه څیله(جنوري،فروري) یې بیا پخوي.

== د لاندي د تیارولو طریقه ==


لاندي په یو ځانګړي ډول سره  د مالګې او مسالې په کارولو سره په یخ کې ویچوي او ځینې خلګ بیا هنج یا انج هم پر اچوي چې دې وچو غوښو ته "پرسنده" هم ویل کېږي. د لاندي غوښې ډېرې خوندورې وي وروسته بیا خلګ دا غوښې په زنګ ږمي کې په خپلو کورونو کې یې په وریځو او یا په نیمګولو (بوړونه) کې پخوي . 

== د لاندي دود ==
د لاندي لرغونی دود په ټولو سړو پښتني سیمو او په ځانګړې توګه د سهېلي پښتونخوا په ژوب، شېراني، موسیٰ خیل ، کله سیف الله ،زیارت، پښین، چمن ،کوټه او په افغانستان کې بیا په لویه پکتیا او لوی کندهار او ځینو نورو سیمو کې شتون لري. 

== د لاندي پوسه ==
پخوا چي به کله لاندي حلال سوه نو خلګو به د نوې کال د لاندي د پاره پوسونه له رمو کور کړه او تر راتونکي کاله بې په څکه(غله)  ښه ساتل نو دا ډول به دا پوسونه کال ته ښه مزي (چاغ) شوه خو نن سبا خلګ له ګنجه ځخه د حلالولو پر وخت تیار پوسونه اخلي او ځینې خلک بیا غواګانې او سخوندران هم حلالوي خو له بده مرغه د ګرانۍ د لاسه د لاندي دا پخوانی دود هم مخ په ورکېدو دی ـ

== د لاندي اړوند متل ==
د لاندي اړوند متلونه 

وايي "دومره چاغ یې لکه د لاندي پوسه"

== سرچینې ==
