ايس‌ټي‌ايس-۱۱۹ (انګليسي: STS-119) نړيوال تشیال تمځای ته د تشیال ماکو (Space Shuttle) یو ماموریت وو چې د ډېسکوري په نامه تشیال ماکو لارې یې د ۲۰۰۹ په مارچ کې الوتنه ترسره کړه. دې ماموریت نړیوال تشیال تمځای ته څلورم (Integrated Truss Segment, S6)، لمریزې هیندارې او بېټریانې ورسول او د هغو د نصبولو چارې یې ترسره کړې. دا ماموریت د ۲۰۰۹ د مارچ پر ۱۵مه (د ماښام پر ۷:۴۳ بجو، ختیزه مهال سيمه) پیل او د ۲۰۰۹ د مارچ پر ۲۸مه (د ماښام پر ۳:۱۳ بجو، ختیزه مهال سيمه) د ډېسکوري له بریالۍ ناستې سره پای ته ورسېد.
