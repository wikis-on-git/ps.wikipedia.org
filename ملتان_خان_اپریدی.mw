
'''ملتان خان اپریدی''' ([[زوکړه]]؟ - [[مړینه]]؟) د [[افغانستان]] د خپلواکۍ د ملي مبارزينو مشر وو. 

==مخينه== 
 
ملتان خان له آره زخه خېل اپریدی وو. هغه د خیبر د نورو اپریدیو په څیر پر ۱۸۷۸-۱۸۷۹، ۱۸۹۸ او ۱۹۰۱ زیږدي کلونو د پیرنگیانو پر خلاف د ملي مبارزو لارښوونه کړې وه. ملتان خان په ځوانۍ کې د انگریزانو د پوځ په پنجابي ۲۶ رجمنټ کې د وسلو او پوځي زده کړو کې ډیر مهارت تر لاسه کړ، خو وروسته یې د پوځي چارو نه استعفا ورکړه. هغه پر ۱۹۰۲ زیږدي کال په [[کوهاټ]] کې، پر ۱۹۰۵ زیږدي کال په [[پېښور]] کې، پر ۱۹۰۶ زیږدي کال په ماشوخېلو او همدا راز پر ۱۹۰۹ زیږدي کال په ځینو نورو سیمو کې انگریزانو ته درانه زیانونه ورواړول. 

په پای کې د هغه یوه غدار ملگري شیر غلام ورته چلوټه (دسیسه) جوړه کړه او هغه د انگریزانو له خوا ونیول شو. انگریزانو شیر غلام ته د هغه د دغه خدمت په پار دوه زره روپۍ انعام ورکړ. وروسته انگریزانو ملتان خان ته د سولۍ سزا ورکړه او شهید یې کړ. د اپریدو د ملي اتل ملتان خان اپریدي اروا دې ښاده وي، [[جنت]] يې ځای شه. 

==د ملتان خان په اړه ويل شوې لنډۍ== 

لاس د ملتان يې رااوچت کړ - 
زړه د ملتان به اوس په تول معلوموينه 

زړه د ملتان يې رابهر که - 
په تول يو سير خيژي انگرېز حيرانوينه 

د انگریزانو سخت دښمن وو - 
ځکه ملتان پسې خواره وو لښکرونه 
  

==اخځليک== 
۱- د لیکوال لطيف ياد فېسلوک پاڼه. 

۲- https://www.safiahaleem.com/?p=1367
