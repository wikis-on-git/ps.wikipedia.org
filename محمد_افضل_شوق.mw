[[انځور:محمد افضل شوق.jpg|بټنوک|289px|شلېدلی امېل]]
[[انځور:Shledaley-Amail-Afzal-Shawq.jpg|بټنوک|289px|شلېدلی امېل]]
'''محمد افضل شوق''' (۱۹۵۷ ز. - ۱۳ د نومبر، ۲۰۱۰ ز.) (په انگرېزي: ''Muhammad Afzal Shauq'') يو [[پښتانه|پښتون]] شاعر، کيسه ليکوال او سېلانی څېړونکی دی.

== مخينه ==
هغه په پښتونخوا کې زېږېدی دی. هغه د څلور زامنو او یوې لور پلار دی چې هر يو يې د عزيزیار خان، قامیار خان، حکمتیار خان، د پښتو ژبې نامتو سندرغاړی اولس يار خان او سکاني هدیل بریشنا افضل خان په نامه يادېږي.

== زده کړې ==
نوموړي خپلې زده کړې په خپل پلرنۍ سيمې کې ترسره کړي بيا د لوړو زده کړو پيل يې د [[بلوچستان]] له پوهنتون نه کړي او د [[ټولنپوهنه|ټولنپوهنې]] په څانگه کې يې خپله ماسټري ترلاسه کړې. په ۱۹۹۸ کې يې خپله دويمه ماسټري د [[مصر]] په هېواد کې د قاهرې د ډيموگرافيک مرکز لخوا نه لاس ته راوړې.

== دندې ==
نوموړی له ۱۹۸۳ نه تر ۱۹۸۶ ز. کال پورې د ټولنپوهنې په بېلابېلو پوهنځيو کې د پروفيسر په توگه دنده ترسره کړې. له ۱۹۸۶ کال کې تر ۲۰۱۰ ز. پورې د وگړو د بهبودي جگپوړي افسر په توگه دنده ترسره کړې. همدا شان يې په [[راډيو]] پاکستان کوېټه کې او د پاکستان په ټلويزوني چينلونو کې د وياند،  سکرپټ [[ليکوال]] او د شاعر په توگه هم دنده ترسره کړې. همدا راز يې په گڼ شمېر ټولنيزو موضوعگانو باندې ليکنې او مقالې خپرې کړي.

== چاپ شوي آثار ==
هغه تر اوسه پورې شپږ کتابونه ليکلي. او څو يونليکونه يې هم خپاره شوي. اروپايي او آسيايي هېوادونو ته د هغه سفرونو د هغه شعر هم اغېزمن کړی. د هغه د ځينو کتابونو نومونه په دې توگه دي:
#[[اووه گامه مزل]]
#[[مزل په واورو باندې]]
#[[د لمر د کلي په لور]]
#[[په لټون ستا د څېرې]]
#[[شلېدلی امېل]]
#[[پروني مخونه]]

پرته له دې درسته پښتو شاعري یې په انگلسيې کې دَ (ټویسټ آف ُېټس)او په چینائي ژبې کې دَ (مینگ یون دي ژوان ژي) په نومونو چاپ شوې ده. دا لاندېني کتابونه دَ افضل شوق په شعري او نثري آثارو باندې لیکلې شوي دي لکه ..

بریجنگ دي گېپس، چې دَ اُردو او انگلسي درنې لیکوالې نازش ظفر په انگلسي کې لیکلې دی کې دَ افضل شوق دَ شعري آثارو په باب دَ بېن المللي ادیبانو او شاعرانو رایې راغونډې کړل شوي دي.

- افضل ... افضل شوق، چې سترې پښتنې شاعرې او افسانه نگارې سیده حسینه گل دَ ده دَ درست ادب تنقیدي جاج پکې په هنري ډؤل اخیستی دی.

- افضل شوق .. ایک تاثر، دَ پروفېسور راشد کنُډي کتاب دی چې دَ افضل شوق په شعري ادب یې نوشته کړی دی -

- دي پیس ویشر .. افضل شوق ، دا کتاب په انگلسۍ کې دَ انټرنیټ دلارېدَکېندامخې ورې لیکوالې او شاعرې کیتهرائن مېکدونالډ چاپ کړې دی او هیله ده ژر به په چاپي بڼه کې هم دَ ټولې نړۍ دَ ادب مئینانو تر لاسو ورسېږي.په دې کتاب کې دَ افضل شوق دَ شاعرۍ په باب دَ لوې نړۍ په سردَ سلگونوشاعرانو او لیکوالانو رایې او مضامین خوندي کړل شوې دي او دا کتاب په کېندا کې تر چاپ راوځي .

- دي ایمبېسدر آف پیس ..، دا بریشناي کاب یو سینئیر امریکاي شاعر هیتهر ویلکنز دَ افضل شوق په اعزاز کې دَ انټرنیټ برخه شوی دی .

- ټېرر ایفیکټډ ریجنز..، دا دَ کېندا دَ طالبعلې کېتهي بیل دَ ایم فل دگرۍ هغه تهیسس دی چې په کې  افضل شوق دَ یو امن پسند شاعر په توگه وړاندي کړل شوې دی او دَ ده شاعري دَ پښتنو بلکې په تېره دَ لوی افغانستان دَ سباؤن زېری گرځولې شوې ده.

- دَ پورتنئیو آثارو په پرته دَ افضل شوق زیاتره پښتو نظمونه دَ انټرنیټ دلارې په کم او زیات ۲۷ بېن المللي ژبو کې ژباړل شوي دي . په دې ژبو کې انگلسۍ، جرمن، روسۍ،اتالوي،ولندېزي،فارسي، عربي ،هسپانوي، پرتگیز، ډېنش،   بلغارین،رومانین،پولیش،فرانسوۍ،سویډش،چیناي،ناروېجین،فلېمیش،فلیپینو،کروشین، مونټي نېگرین او ځینې نورې افریقاي لکه تیگریگنا، چیچیوا ژبې هم شاملې دي .

- دَ پښتو او اُردو دَ ورځپاڼو او مجلو سره سره په انگلسۍ او نورو زبو کې په  ډان، دي نیوز، ایکسپریس، پاکستان ټائمز، بلوچستان ټائمز او گڼو شمېرو پاکستاني ورځپاڼو په چپه دَ انډین ټائمز، شیملا، دَ کامن ویلت بېن المللي مجله ، او دَ انگرېزي ،هسپانوي او فرانسوۍ ژبو په ځینو مجلو کې هم دَ افضل شوق په نظمونو لیکنې شوي دي .

دَ افضل شوق پورتني ټول آثار دَ انټر نیټ برخه گرځېدلي دي چې دَ ده نوم په لټولو سره مخې ته په آسانۍ راتلی شي.

==  باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%85%D8%AD%D9%85%D8%AF_%D8%A7%D9%81%D8%B6%D9%84_%D8%B4%D9%88%D9%82 په ويکي شعرونه کې د محمد افضل شوق شعرونه]

[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]
