[[انځور:محمد افضل شوق.jpg|بټنوک|289px|شلېدلی امېل]]
[[انځور:Shledaley-Amail-Afzal-Shawq.jpg|بټنوک|289px|شلېدلی امېل]]
'''محمد افضل شوق''' (۱۹۵۷ ز [[کال]] - د ۲۰۱۰ ز کال د [[نومبر]] ۱۳، [[اسلام اباد]]) (په انگرېزي: ''Muhammad Afzal Shauq'') يو [[پښتانه|پښتون]] [[شاعر]]، [[ليکوال]] او سېلانی څېړونکی وو.

== مخينه ==
محمد افضل شوق پر ۱۹۵۷ ز کال په [[پښتونخوا]] کې زېږېدی وو. هغه خپلې زده کړې په خپله پلرنۍ سيمې کې ترسره کړې. لوړې زده کړې يې په [[بلوچستان پوهنتون]] کې بيل کړې او د [[ټولنپوهنه|ټولنپوهنې]] په څانگه کې يې ماسټري ترلاسه کړې ده. په ۱۹۹۸ کې د [[مصر]] له کايرو ډموگراپيک سنټر څخه د وگړشمېرنې په څانگه کې دويمه ماسټري ترلاسه کړه. له ۱۹۸۳ څخه تر ۱۹۸۶ پورې يې په بېلا بېلو پوهنتونونو کې د ټولنپوهنې د استاد په توگه دنده ترسره کړه. تر هغه وروسته يې د وگړیو د پرمختيا په ادارو کې دنده ترسره کړه. له ۱۹۸۶ کال کې تر ۲۰۱۰ ز کاله يې د وگړو د بهبودي جگپوړي افسر په توگه دنده ترسره کړې. همدا شان يې په [[راډيو]] [[پاکستان]] کوېټه کې او د پاکستان په ټلويزوني چينلونو کې د وياند، سکرپټ ليکوال او د شاعر په توگه هم دنده ترسره کړې. همدا راز يې په گڼ شمېر ټولنيزو موضوعگانو باندې ليکنې او مقالې خپرې شوې دي. 

نوموړى د گڼو کتابونو تر څنگ پر بېلابېلو ټولنيزو مسايلو ليکنې وکړې. ارواښاد شوق په پښتو ادب کې د [[يونليک]] د ليکوال په توگه ډېر زيات مشهور دى. اوه گامه مزل، مزل پر واورو باندې، او د لمر د کلي په لور يونليکونو يې ډېر زيات مينوال وموندل. د دې تر څنگ د نوموړي دوې شعري ټولگې په لټون ستا د څيرې او شلېدلى اميل هم چاپ شوي دي. 

ليکوالې او شاعرې [[سيده حسينه گل تنها]] د نوموړي د ادبي کارونو او [[ژوند]] په اړه د افضل… افضل شوق په نوم يو اثر ليکلى. افضل شوق د پښتو تر څنگ په نورو ژبو هم ليکل کول. نوموړي د خپل خاص انداز په زور د بهرنيو ليکوالو پام ور اړولى وو. د هغه نښيزونه انگليسي او چينايي ته هم ژباړل شوي دي. د شوق د شعر شاعرۍ او ژوند په اړه بهرنيو ليکوالو زيات ليکل کړي او د سولې سره يې د هغه لېونۍ مينه ستايلې ده.  

افضل شوق د فرشته په نوم يو ټولنه هم درلوده چې د [[نړۍ]] د هرې برخې ليکوالو او هنرمندانو په کې ونډه درلوده.  


==مدني اکر== 
محمد افضل شوق څلور زامن او یوه لور لري چې نومونه يې عزيز یار خان، قامیار خان، حکمتیار خان، د پښتو ژبې نامتو سندرغاړی اولس يار خان او سکاني هدیل بریشنا افضل خان دي. 

==مړینه== 
محمد افضل شوق د ۲۰۱۰ ز کال د نومبر پر ۱۳ په اسلام اباد کې د زړه د حملې له لامله ساه ورکړه. اروا یې ښاده او [[جنت]] يې ځای شه. 


== چاپ شوي نښيرونه يې == 

۱- اووه گامه مزل (يونليک). 

۲- مزل پر واورو باندې (يونليک).

۳- د [[لمر]] د کلي په لور (يونليک).  

۴- په لټون ستا د څېرې (شعري ټولگه).  

۵- شلېدلی امېل (شعري ټولگه).  

۶- پروني مخونه(ناول).  
  


==  باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%85%D8%AD%D9%85%D8%AF_%D8%A7%D9%81%D8%B6%D9%84_%D8%B4%D9%88%D9%82 په ويکي شعرونه کې د محمد افضل شوق شعرونه]

۲- https://larawbar.net/22796.html#.X2ci8dSF5kg  


[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]
