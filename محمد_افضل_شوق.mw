[[انځور:Afzal-Shawq.jpg|thumb|289px|محمد افضل شوق]]
'''محمد افضل شوق''' يو پښتون شاعر، کيسه ليکوال او سېلانی څېړونکی دی. 

== مخينه ==
هغه په پښتونخوا کې زېږېدی دی. هغه د څلور زامنو او یوې لور پلار دی چې هر يو يې د عزيزیار خان، قامیار خان، حکمتیار خان، د پښتو ژبې نامتو سندرغاړی اولس يار خان او سکاني هدیل بریشنا افضل خان په نامه يادېږي.


== زده کړې ==
نوموړي خپلې زده کړې په خپل پلرنۍ سيمې کې ترسره کړي بيا د لوړو زده کړو پيل يې د بلوچستان له پوهنتون نه کړي او د ټولنپوهنې په څانګه کې يې خپله ماسټري ترلاسه کړې. په ۱۹۹۸ کې يې خپله دويمه ماسټري د مصر په هېواد کې د قاهرې د ډيموګرافيک مرکز لخوا نه لاس ته راوړې. 

== دندې ==
نوموړی له ۱۹۸۳ نه تر ۱۹۸۶ ز. کال پورې د ټولنپوهنې په بېلابېلو پوهنځيو کې د پروفيسر په توګه دنده ترسره کړې. له ۱۹۸۶ کال کې تر اوسه پورې يې د وګړو د بهبودي جګپوړي افسر په توګه دنده ترسره کړې. همدا شان يې په راډيو پاکستان کوېټه کې او د پاکستان په ټلويزوني چينلونو کې د وياند،  سکرپټ ليکوال او د شاعر په توګه هم دنده ترسره کړې. همدا راز يې په ګڼ شمېر ټولنيزو موضوعګانو باندې ليکنې او مقالې خپرې کړي.

== چاپ شوي آثار ==
هغه تر اوسه پورې شپږ کتابونه ليکلي. او څو يونليکونه يې هم خپاره شوي. اروپايي او آسيايي هېوادونو ته د هغه سفرونو د هغه شعر هم اغېزمن کړی. د هغه د ځينو کتابونو نومونه په دې توګه دي:
#اووه ګامه مزل
#مزل په واورو باندې
#د لمر د کلي په لور
#په لټون ستا د څېرې
#شلېدلی امېل
#پروني مخونه

پرته له دې درسته پښتو شاعري یې په انګلسيې کې دَ (ټویسټ آف ُېټس)او په چینائي ژبې کې دَ (مینګ یون دي ژوان ژي) په نومونو چاپ شوې ده. دا لاندېني کتابونه دَ افضل شوق په شعري او نثري آثارو باندې لیکلې شوي دي لکه ..


- بریجنګ دي ګېپس، چې دَ اُردو او انګلسي درنې لیکوالې نازش ظفر په انګلسي کې لیکلې دی کې دَ افضل شوق دَ شعري آثارو په باب دَ بېن المللي ادیبانو او شاعرانو رایې راغونډې کړل شوي دي. 

- افضل ... افضل شوق، چې سترې پښتنې شاعرې او افسانه نګارې سیده حسینه ګل دَ ده دَ درست ادب تنقیدي جاج پکې په هنري ډؤل اخیستی دی.

- افضل شوق .. ایک تاثر، دَ پروفېسور راشد کنُډي کتاب دی چې دَ افضل شوق په شعري ادب یې نوشته کړی دی -

- دي پیس ویشر .. افضل شوق ، دا کتاب په انګلسۍ کې دَ انټرنیټ دلارېدَکېندامخې ورې لیکوالې او شاعرې کیتهرائن مېکدونالډ چاپ کړې دی او هیله ده ژر به په چاپي بڼه کې هم دَ ټولې نړۍ دَ ادب مئینانو تر لاسو ورسېږي.په دې کتاب کې دَ افضل شوق دَ شاعرۍ په باب دَ لوې نړۍ په سردَ سلګونوشاعرانو او لیکوالانو رایې او مضامین خوندي کړل شوې دي او دا کتاب په کېندا کې تر چاپ راوځي .

- دي ایمبېسدر آف پیس ..، دا بریشناي کاب یو سینئیر امریکاي شاعر هیتهر ویلکنز دَ افضل شوق په اعزاز کې دَ انټرنیټ برخه شوی دی .

- ټېرر ایفیکټډ ریجنز..، دا دَ کېندا دَ طالبعلې کېتهي بیل دَ ایم فل دګرۍ هغه تهیسس دی چې په کې  افضل شوق دَ یو امن پسند شاعر په توګه وړاندي کړل شوې دی او دَ ده شاعري دَ پښتنو بلکې په تېره دَ لوی افغانستان دَ سباؤن زېری ګرځولې شوې ده.

- دَ پورتنئیو آثارو په پرته دَ افضل شوق زیاتره پښتو نظمونه دَ انټرنیټ دلارې په کم او زیات ۲۷ بېن المللي ژبو کې ژباړل شوي دي . په دې ژبو کې انګلسۍ، جرمن، روسۍ،اتالوي،ولندېزي،فارسي، عربي ،هسپانوي، پرتګیز، ډېنش،   بلغارین،رومانین،پولیش،فرانسوۍ،سویډش،چیناي،ناروېجین،فلېمیش،فلیپینو،کروشین، مونټي نېګرین او ځینې نورې افریقاي لکه تیګریګنا، چیچیوا ژبې هم شاملې دي . 

- دَ پښتو او اُردو دَ ورځپاڼو او مجلو سره سره په انګلسۍ او نورو زبو کې په  ډان، دي نیوز، ایکسپریس، پاکستان ټائمز، بلوچستان ټائمز او ګڼو شمېرو پاکستاني ورځپاڼو په چپه دَ انډین ټائمز، شیملا، دَ کامن ویلت بېن المللي مجله ، او دَ انګرېزي ،هسپانوي او فرانسوۍ ژبو په ځینو مجلو کې هم دَ افضل شوق په نظمونو لیکنې شوي دي .

دَ افضل شوق پورتني ټول آثار دَ انټر نیټ برخه ګرځېدلي دي چې دَ ده نوم په لټولو سره مخې ته په آسانۍ راتلی شي.
                                                                                                    
== '''دَ افضل شوق دَ نظم څو بېلګې'''==


موسکا
                                                                 
ـــــ                                                                 

یوه                                                               

خوږه غوندې موسکا                                                      

که چرته                                                               

لاس ته کولی شي اختیار دَ زړونو                                           

نو                                                                

دَ توپک په خلې خبرې څله؟  ....... ( افضل شوق )                          
                                                                                              

                                                                      
کافر                                                                  

ــــ                                                                  

دَ آدم دَ کورنۍ بچي په څیر چې                                           

په لټون                                                               

دَ نړیوالو تربورونو                                                     

زه لا سم                                                               

راوتی نه ومه له کوره                                                  

چې دَ کلي خلګو                                                         

زه کافر مشهور کړم ..............( افضل شوق )                           
                                                                 

                                                                 
افضل زادو ته وصيت                                                     

____                                                             

د انسان                                                               

حېوان                                                                 

مرغانو ازار څه چې ،                                                   

د مېږي زړه                                                             

كه مو هم زهير كړو كله                                                   

زما اروا به                                                           

ناکلاره وي په ګور كې


[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]
