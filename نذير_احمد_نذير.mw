'''نذير احمد نذير''' ''(په انګرېزي: Nazir Ahmad Nazir)'' يو افغان خبريال او شاعر دی. نوموړی په [[پښتو ژبه]] شاعري کوي او دم مهال د هېواد نه دباندې په هالينډ هېواد کې د خبريالۍ په لوړو زده کړو بوخت دی. هغه د [[افغانستان]] په ملي راډيو تلويزون کې هم د خپرونو د وړاندې کوونکي په توګه دنده ترسره کړې. هغه د څرک کلتوري ټولنې مشر، د لوګر فرهنګي ټولنې مشر او په لوګر کې د سنځل ګل کلنۍ مشاعرې د بنسټ ايښودونکی هم دی.

== مخينه ==
نذير احمد نذير د نواز خان زوی دی. هغه په ۱۹۸۳ ز. کال کې د لوګر ولايت د برکي برک ولسوالۍ د سجاوند په کلي کې زېږېدلی دی.

== زده کړې ==
لومړنۍ او دويمې زده کړې يې په کابل کې کړي او د حبيبيې لېسې څخه فارغ شوی. د کانکور آزموينې وروسته د کابل پوهنتون د ژورناليزم پوهنځي ته ومنل شو او په ۱۳۸۴ ل. کال کې د همدغه پوهنځي څخه فارغ شوی. دم مهال په هالنډ کې د ژورناليزم په لوړو زده کړو بوخت دی.

== دندې ==
په پوهنتون کې د زده کړو له وخته يې په بېلابېلو غږيزو او چاپي رسنيو کې کار کړی دی. ۶ کاله يې په آزادۍ راډيو کې کار کړی، ۲ کاله يې د بي بي سي راډيو ښوونيزې څانګې سره کار کړی، څه موده يې د آينې کلتوري مرکز، اريانا راډيو تلويزيون، دوردګو ولايت د کلتوري مسول او د والي وياند، د وردګو ولايت د راډيو تلويزيون امر، کابل کې د ملی راډيو تلويزيون د يوې ژوندۍ خپرونې چلونکی او بلاخره ورستۍ دنده يې په پژواک خبري اژانس کې د غږيزی برخې د پازوال په توګه ترسره کړې. او د دې تر څنګ په کليد چاپي رسنۍ کې يې ليکنې کولې، بيا يې د ګربت مجلې سره همکاري پيل کړه.

== چاپي آثار ==
د شعرونو يوه ټولګه يې چاپ شوې

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%86%D8%B0%D9%8A%D8%B1_%D8%A7%D8%AD%D9%85%D8%AF_%D9%86%D8%B0%D9%8A%D8%B1 په ويکي شعرونه کې د نذير احمد نذير شعرونه]

== سرچينې ==













[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:افغانان]] 
[[وېشنيزه:افغان خبريال]]
