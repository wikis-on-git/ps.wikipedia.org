{{ويکيسازنه}}
[[دوتنه:احمد علي کهزاد.jpg|بټنوک|250px|کيڼ|احمد علي کهزاد]][[دوتنه:احمـد علي کهزاد.png|بټنوک|250px|کيڼ|احمد علي کهزاد]]
'''احمد علي کهزاد''' ( - ۳ د ليندۍ، ١٣٦٢ هـ. ل.)  يو افغان تاريخپوه او ليکوال و.  . دادئ اوس پوره درويشت کاله تير شول چي د هېواد هغه ستر مورخ زموږ په منځ کي نشته ،  تر درويشته کالو ورسته هم  د هغه نامتو مورخ  تشه ډکه نه شوه بلکي لايې د بشپړ کمبود احساس کوو . موږ په داسي حال کي د استاد کهزاد د سترو نوښگرانه او ملي _  تاريخي ليکونو څخه بې برخه يو چي اوس يې اړتيا تر پخوا څو واره زياته شوېده .

له بده مرغه موږ په داسي حالاتو کي اوسيږو چي له يوې خوا د کهزاد په څير د ملي تاريخ ليکوال او څيړونکي څخه بې برخي يو او له بلي خوا قلم او کاغذ د يو شمير داسې کسانو لاس ته رسېدلى چي د هېواد ملي  گټو ته هيڅ  پام نه ساتي  .  سيمه ييزو ، ژبنيزو  او گروپيکو گټو يې پر سترگو تورې تيارې خپرې کړي او د تاريخي ليکنو تر سر ليک لاندې  داسې ناوړه  خپرونې  کوي ، چې نه يوازې د تاريخي ارونو سره سمون نه خوري ، بلکې  په  هېواد کي د ميشتو  اولسوتر منځ د نفاق او بد بختۍ زهر شيندي . په دې هيله چي د استاد کهزاد ستر  او سپېڅلي روح ته مې د هغه د لارې د يوه پيرو او لاوري په توگه خپله دنده تر سره کړې وي ، دا دى  د هغه استاد د تلين درويشتم کال په مناسبت (کهزاد د افغاني پوهانو له نظره) يوه لنډه ليکنه خپرېدو ته چمتو کوم .

د مرحوم کانديد اکادميسن [[محمد ابراهيم عطايې]] په نظر استاد کهزاد علاوه پر دې چي د هېواد نامتو مورخ دئ ، د هيواد برلاسئ ميتولوژيست هم دئ نوموړئ ليکي :  د مرحوم کهزاد په علمي او ارزښتمنو کارو کي يو هم د [[افغانستان]] پخوانئ تاريخ او په هغه کي د ار يا ئيانو پر ټولنيز ژوندانه او قبلوي جوړښت پراخ بحث دئ چي هغه وخت يې هم ارزښت درلود او اوس يې دا ارزښت څو چنده سوېدئ .  او بيا ليکي : د مرحوم کهزاد د افغانستان پخواني  تاريخ  کي ډير په زړه پوري علمي مواد سته او د ليکني ډول يې لوستونکو ته په تاريخ کي تر شا پاته طلايې عصر او تمدن  تداعي کوي . ( ٢٤ : عطايې )

دمرحوم  پوهاند [[داکتر جلا الدين صديقي]] له نظره  د استاد کهزاد هغه پاملرنه چي د تاريخ ليکني په برخه کي يې د ارشيفي اسنادو په اړه لري يوه ارزښتمنه ځانگړتيا ده ، نوموړئ  ليکي  : مرحوم کهزاد يکي از پژوهشگران مېهن پرستی است که خود به پرابلمهای تاريخنويسی در کشور از جهت کمبود يها ی مواد و اسناد درجه اول اشاره کرده و ضرورت گرد اوری انهارا چنين خاطر نشان ساخته است :  ( در نوشتن تاريخ معاصر  هر قوم و مليتی اسناد خطی خانوادگی که اروپائيان ( ارشيو فاميلي ) ميگويند  اهميت زياد دارد و مبنای تاريخ معاصر بيشتر بران گذاشته شده است  ، ولی هر قدر که وجود اين اسناد ضرور است ، دست يافتن بدان به مراتب مشکل تر ميباشد. ) ( ٤٣ : صديقی )

مرحوم سر محقق [[دوست شنواى]] د استاد کهزاد په اړه ليکي : کله چي په ١٣٢٥ کال د مرحوم استاد کهزاد  ( د افغانستان پخوانئ تاريخ ) په دوو ټوکو کي خپور شو ، نو دا واقعآ يو ستر کار ؤ ، چي زموږ د هېواد د لرغوني تاريخ او فرهنگ په باب يې زښت ډير حقايق او افتخارات او نهايت زيات قيمتي  معلومات د زمانې او لرغوني تاريخ په تاقچو کي له خاورو او دوړو را وايستل او د خپلو هېوادوالو په مخ کي يې کښيښودل چي موږ ورته په ډيره درنه سترگه گورو .  ( ٧٣ : شينواری )

د استاد [[مايل هروی]] په نظر  استاد کهزاد هغه مورخ دئ چي په خپلو ليکونو يې لوستونکي د هېواد په لرغوني  تاريخ په پوره روښانتيا پوهولي دي ، نوموړۍ ليکي : همانطور يکه مورخ با نگاه ژرف و کنجکاوانه کوی وبرزن ومينار وستوپه ، لوحه سنگ منقوش  و سيکه زيبا ی باستاني و سنه کتبی و سائر پديده ای تاريخي را در مينگرد و اثری بازيافته از کاويشها بميان ميا يد ، انگا هست که کهزاد به مثابه مورخ ژرفنگر   بينش خويش را و تصور اين نگريش را بزبان شيوا و فهما ادا ميکند . ) ( ٨١ : هروی )

[[زلمی هېواد مل]] د هېواد نامتو ليکوال استاد کهزاد د هېواد د اوسنيو او راتلونکو نسلونو مورخ گڼي ، نوموړئ ليکي : استاد احمد علي کهزاد زموږ د هېواد د معاصر فرهنگ يوه روښانه څيره ده .  څيړني او پلټني به يې د دې هيواد د لرغوني او معاصر تاريخ  د ډيرو تاريکو برخو د رڼولو په لړ کي تر مودو مودو پوري د ډيري منني او يادوني وړ وي . ارواښاد کهزاد په خپلو لسگونو تاريخي  ، جغرا فيا يې  او د لرغونپوهني  په تحقيقي اثارو او سلگونو مقالو کي د افغانستان د تاريخ او زړې جغرافيې په اړه داسي  ټکو ته اشارې کړي دي چي د بل افغان مورخ په ليکنو کي به يا نه وي راغلي او که راغلي هم وي نو د ارواښاد کهزاد په حواله به ليکل شوي وي . ( ٨٩ : هېواد مل )

د هيواد د نامتو ليکوا ل [[محمد اکبر شورماچ]] له نظره استاد کهزاد يو ستر نورستان پوه ( نورستانشناس ) گڼي او ليکي : استاد کهزاد با علاقمندي و عشق  خاصيکه به مردم ، وطن و تاريخ کشور داشت با چيره دستی خاص توانست موجوديت ، هويت و تبارز تاريخي وطن و مردمانرا که از زمان باستان زير ابر های تيره و تار تاريخ پنهان و مستور مانده بود ، اشکار سازد و افغانستان را بحيث يکي از کانون های قديم و باستانی که در قلب اسيا مو قعيت دارد معرفی و به اثبات برساند . ... هيچ يکی از نويسنده گان و محققين کشور ما مانند استاد کهزاد پيرامون نورستان نه نوشته و تحيق و نه تتبع نموده اند  .  دانشمند و مورخ شهير کشور ما با ژرفنگری خاص و ديد وسيع منشا خونی ، افتخارات تاريخی و ديگر گوشه های زنده گي مردم نورستان را در اثار خويش هم بصورت ضمنی ، هم مقايسوی و هم مستقلانه گنجانېده که از لحاظ تاريخی و اجتماعی از اهميت زيادی برخوردار ميباشد . ( ١٠٣ : شورماچ )

رسول باوري  استاد کهزاد د هېواد د نامتو لرغونپوه په توگه پيژني او ليکي : استاد کهزاد او په افغانستان کي د لرغونو څيړنو بهير داسي تړاو لري چي د کهزاد د نوم پرته په افغانستان کي د لرغونو څيړنو پيل د پوهېدلو نه دئ . ( ١٢٨ : باوري )

[[د کابل پوهنتون]] د استاد پوهندوى [[شا محمود محمود]] په نظر ، استاد کهزاد د تاريخي جغرافيا نامتو پوه او د ځوانو څيړونکو لپاره  ستر لار ښود دى  ، نوموړئ ليکي : مقالات و نبشته های متعدد از استاد کهزاد پيرا مون جغرافيايې تاريخي داريم  که نهايت ارزشمند است ...  استاد کهزاد با استفاده از اوستا نامهای مناطق مختلف را نشان داده است . در اوستا باب اول ، حصه سوم ان ونديداد سر اسر يک بحث جغرافيايې است و از شانزده قطعه زمين بحث ميکند که از نقطه نظر تاريخ ، جغرافيا ، مهاجرت اريا ئيها ، مدنيت ار يا يې دارای اهميت فوق العاده بزرگ است . و استاد کهزاد انرا به وضاحت لازم  روشن نموده است . ( ١٣٨ : محمود )

د افغانستان د علومو اکادمي علمي غړئ محقق [[مير احمد گربز]] استاد کهزاد د لرغونو اريائيانو د فکلوريکو ادبياتو ستر څيړونکئ گڼي ، نوموړئ ليکي : جرگه د اوسني افغانستان لپاره هم  هغه ارزښتمنه موسيسه ده چي  د ملی او سيمه ايزو ستونزو د حل ،  لاري چاري مومي . پياوړي مورخ  کهزاد د اريا ئيانو د مهال هغه جرگې په ټول توان او هر اړ خيزه توگه را څيړلي او څرگندي کړېدي چي هغه مهال د بيلا بيلو ستونزو د حل ا و فصل لپاره يې کارولي دي .  تاريخي متون ، د تاريخي ليکني  لپاره يوه ستره منبع گڼل کيږي ، استاد کهزاد  د افغانستان پخوانئ تاريخ او په خاصه توگه  [[اريائيان]] او د هغوۍ د مدنيت  په باب  ټول مواد له همدغو مدنيتونو څخه د را پاته متونو پر بنسټ د پيژندلو وړ گرځولي دي . ( ١٥٧ : گربز )

پوهنوال  [[داکتر خالق رشېد]]  د کابل پوهنتون پخوانى استاد د پښتو ژبي د منشا په اړه مرحوم استاد کهزاد يو له هغو نامتو څيړونکو څخه گڼي چي ليکني او څيړني يې پخې او د درنښت وړ دي ، نوموړۍ ليکي : موږ په خپل هېواد او تاريخ  ليکونکو کي  د گوتو په شمار کسان لرو ، خو که د گوتو په شمير کي  بيا هم د خپل هېواد او تاريخ په وړاندي ټاکنه کوو  ، زه فکر کوم چي د استاد کهزاد نوم او يادونه د لومړي توب حق تر لاسه کوي  . دا ځکه چي ده په خپلو تاريخي هستونو کي د ملي تاريخ ليکني ټول ارونه په نظر کي نيولي دي . پيښې ، او حوادث يې د يوه رښتني مورخ په توگه په پام کي نيولي ، او په ليکونو کي يې خپل ملي کرکتر له پامه نه دي ليري کړۍ . کهزاد د يوه مليت نه بلکي د يوه ملت مورخ دئ . د کهزاد ملي ځانگړني د تاريخ ليکني په برخه کي دومره په زړه پوري دي چي  په رښتيا د ملت  رښتينې  هنداره گڼل کيږي .

== سرچينې ==
١ - د افغانستان په پخواني تاريخ کي د ځينو ايتنکي او ميتولوژيکي اصطلا حاتو پر جوړښت لنډه تفسيري څيړنه . عطايې . ياد نامه کهزاد . ١٣٦٧ .

٢ - اهميت اسناد ارشيفي د ر اثار استاد کهزاد . جلا لدين صديقي .ياد نامه کهزاد . ١٣٦٧ .

٣ - د استاد کهزاد په اثارو کي  د گرام د کلمې رښې او معنی . سر محقق دوست شينواری . ياد نامه کهزاد . ١٣٦٧ .

٤ - پيرامون نثر نويسی  استاد کهزاد . مايل هروی . ياد نامه کهزاد. ١٣٦٧ .

٥ - غرغښت ياگرشاسپ . زلمی هيواد مل . ياد نامه کهزاد . ١٣٦٧ .

٦ - مطالعات کهزاد در باره نورستان . محمداکبر شورماچ . يادنامه کهزاد . ١٣٦٧ .

٧ - کهزاد او لرغونپيژندنه . رسول باوري . ياد نامه کهزاد . ١٣٦٧ .

٨ - مباحث جغرافيايې  و تاريخي در اثار کهزاد . شامحمود محمود . يادنامه کهزاد . ١٣٦٧ .

٩ د کهزاد په ليکنو کي د اريا ئيانو فکلور . محقق نوراحمد گوربز . يادنامه کهزاد . ١٣٦٧ .

١٠ - د پښتو ژبي منشا او د کهزاد څيړني . خالق رشيد . يادنامه کهزاد . ١٣٦٧ .

[[وېشنيزه:افغانان]]
[[وېشنيزه:افغاني ليکوال]]
