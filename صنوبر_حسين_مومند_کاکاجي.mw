[[دوتنه:SAnobar Hosin Kakaji.jpg|بټنوک|289px|کاکاجي صنوبر حسين مومند]]
'''کاکاجى صنوبر حسين مومند''' ( ١٨٩٧ ز. - ۳ د جنوري، ۱۹۶۳ ز.) سياسي مبارز، [[ليکوال]]، انقلابي شخصيت، چې د انگرېزانو پر وړاندې يې کلکه مبارزه کړې او په دې اند وو چې انگرېزان بايد د [[پښتانه|پښتنو]] د سيمو او په ټوليزه توگه له ټول هند نه ووځي. دی د خدايي خدمتگارانو يو غړی هم وو. 

== مخينه ==
کاکاجي چې اصلي نوم يې صنوبر حسين مومند وو، پر ١٨٩٧ زېږديز کال [[پېښور]] ته نژدې په (کږه وله) نومي کلي کې زېږېدلی دی. هغه خپلې لومړنۍ زده کړې هم دغلته کړې وې. د لسم ټولگي نه تر فارغېدو وروسته يې په يوه ښوونځي کې د استاد په توگه دنده ترسره کړې، خو د خپل انقلابى فکر او انگريز دوښمنۍ په سبب دندې پرېښودلو ته اړوتی وو. له دندې څخه تر گوښه کېدو وروسته په سيمه کې د کروندگرو، بزگرانو او مزدورانو تنظيم سازۍ سره سره د وطن د ازادۍ هلې ځلې يې پيل کړې. عملي سياست يې د خدايي خدمتگار او بيا د کانگرس گوند له کاريال نه پيل کړې، خو د خپل تيز او انقلابي طبيعت په سبب دلته پاتې نه شو او فارورډ بلاک کې شامل شو. کاکاجي د عدم تشدد سياست د وخت او حالاتو مطابق نه گڼلو او هم د خپلې انتها پسندۍ په وجه له «نوجوان بهارت سبها» او له «انجمن نوجوانان سرحد» سره ملگری شو. د دين ستر عالم مولانا عبدالرحيم پوپلزی ددغه انجمن مشر وو. علامه عبدالرحيم پوپلزی د يو لوی انقلابى او سامراج دوښمن ليډر په حيث شهرت موندلی وو. 
<br>کاکاجى د انگريز سامراج نه سخت نفرت کولو او د انگريز د تالي څټو خانانو، اربابانو او جاگيردارانو خلاف يې مبارزه د خپل سياست اصلي موخه گرزولې وه. د يو بل ازادي غوښتونکي او انقلابى ليډر [[سبهاش چندرا بوس]] په ملگرتيا کې يې د انتها پسندۍ لار خپله کړې وه، خو وروسته خپلې مطالعې مشاهدې او تجربې دغې لارې نه اعتدال او منځلارې توب ته راووست. 
<br>انگريزى حکومت د کاکاجي د گرفتارۍ ډېر کوششونه وکړل، خو کاکاجي ځان د گرفتارۍ نه بچ ساتلو او د انگريز سامراج خلاف جد و جهد جاري ساتلو لپاره يې انډر گراونډ سرگرمۍ شروع کړې. کله چې کار کول گران شو نو کاکاجي محاذ جنگ بدل کړو او په طريقه کار کې يې هم بدلون راوست. کاکاجى علاقه غير ته ولاړ، په باجوړ کې ديره شو، بيا په غازي اباد نومې کلي کې د ازادۍ يو ستر مجاهد [[حاجي صاحب ترنگزو]] سره ملگری شو او د ازادۍ جدو جهد ته يې يو بل شکل ورکړو. 
<br>کاکاجى چونکې بنيادى طور يو اديب او دانشور ؤ او صحافيانه صلاحيتونه ئې لرل او دا هغه وخت دذرائع ابلاغ په قوت او اهميت هم اگاه ؤ ځکه ((شعله)) نومې مجله ئې جارى کړه. چې په لاس جوړ کړى پريس به ئې شائع کوله درسالې ليکونه به دکاکاجى خپل ؤ خبرونه، تبصرې او مضمونونه به ئې ليکل او چاپ کول چې په خلقو کښې سياسى شعور به ئې پيدا کولو او دازادۍ په قيمت او اهميت به ئې پوهولو سره سره دجدوجهد ميدان ته تيارول داشان کاکاجى په يو بل انداز ديو ريښتونى انقلابى په حيث خپلې ذمه وارۍ پوره کولے
<br>کاکاجى دپښتو، اردو او فارسۍ عالم او اديب ؤ د انگريزى ادب مطالعه ئې هم لرله. تخليقى ادب سره سره دعمر خيام درباعيانو ترجمه هم وکړه. دايران ديو انقلابى شاعر لاهوتى انقلابى نظمونه ئې هم پښتو ته راواړول، او دعالمى شهرت حامل مصرى اديب ډاکټر طه حسين او شاه ولى الله دکتابونو دترجمو نه علاوه ئې دمشهور صحابى ابو ذر غفارى رض دژوند حالات هم وليکل. دخپلو دوؤ شهيدانو ملگرو صاحبزاده اسلم او حافظ عبدالستار دازادۍ په تحريک کښې کردار او جدوجهد پحقله ئې هم يو کتاب وليکلو او چاپ کړو
<br>کاکاجى دپاکستان جوړيدو نه پس پيښور ته چې واپس راغے نو دخپل انقلابى ملگرى صاحبزاده اسلم خان شهيد په نوم ئې ((اسلم)) نومې مجله جارى کړه چې بيا وروستو حکومت لکه د ((سيلاب)) دمجلې بند کړه سيلاب نومې رساله کاکاجى دجلا وطنۍ نه مخکښې چاپ کوله خو انگريز حکومت ونۀ زغملے شو، او ضبط ئې کړله
<br>کاکاجى په پښتونخوا کښې دترقى پسند ادبى تحريک په بانيانو کښې ؤ او دانجمن ترقى پسند مصنفينو په جوړولو کښې ئې برخه واخسته او په ١٩٥٤ کښې دانجمن دصدر په حيثيت گرفتار کړے شو ځکه چې حکومت په انجمن ترقى پسند مصنفين په ټول ملک کښې پابندى ولگوله دغه وخت فارغ بخارى هم گرفتار کړے شو چې دصوبې دانجمن سکتر ؤ
<br>داولسى ادبى جرگې په جوړولو کښې هم کاکاجى ډير اهم کردار ادا کړو چې امير حمزه خان شينوارى او دوست محمدخان کامل ورسره ملگرى وؤ دغو دريواړو عالمانو او اديبانو دليکوالو په فکرى رهنمائى کښې بنيادى کردار ادا کړيدے. او شاعرانو اديبانو ته ئې دتنقيد کولو او تنقيد زغملو چل وښودلو
<br>دپاکستان جوړيدو نه پس چې کاکاجى کله پيښور ته واپس راغے نو د صحت دخرابۍ په سبب ئې عملى سياست کښې برخه وانخسته خو نظرياتى سياست ئې تر اخره جارى وساتلو په ملک کښې دنوى نوابادياتى نظام خلاف قلمى او نظرياتى مبارزې نه په شا نۀ شو ځکه دحمکرانانو په نظر کښې لکه دازغى غړيدلو او هم په دغه سبب دبيمارۍ او ضعيف العمرۍ باوجود ١٩٥٦ کښې ئې گرفتار کړو دجيل نه ئې دلاهور شاهى قلعه اذيت خانې ته ورسولو چرته چې دزړۀ او ساه لنډۍ په رنځ کښې مبتلا شو خو حکومت ترې بيا هم ويره کوله. او هغه وخت ئې رها کړو چې دبچ کيدو طمعه ئې نه و. او درهايۍ نه لږه موده پس دا عظيم انقلابى ليډر او مجاهد انسان په دريم جنورۍ ١٩٦٣ په حق ورسيدو
==مړينه== 

==چاپ شوي اثار== 
کاکا صنوبر ۱۳ کتابونه لیکلي، تالیف کړي او ژباړلي دي: 

# د عمر خیام د څلوريځو ژباړه. 
# مقالات صنوبر. 
# سوانح عمري حضرت ابو زر غفاري رح. 
# حضرت عمر فاروق، سوانح او کارنامې. 
# د [[ابن بطوطه]] د سفرنامې ژباړه. 
# د گور غریبان. 
# فتنه الکبری ژباړه. 
# مضمون و انشانیه. 
# پښتو صرف ونجول. 
# تاریخ اسلام. 
# د شاه ولي الله د عمرانیات او معاشیات ژباړه. 
# پشتو ادبیات کې تاریخ. 
# شعري ټولگه. 

==سرچينې== 
#http://www.taand.com/archives/117973 
# https://www.voadeewanews.com/a/pashto-literature-sanobar-kakaji/4190491.html 

 


[[وېشنيزه:پښتانه]] 
[[وېشنيزه: پښتانه شاعران]]
[[وېشنيزه: پښتانه ليکوال]]
