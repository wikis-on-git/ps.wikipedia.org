{{Infobox person
| name          = قادر خان
| image         = Kader Khan 2012.jpg
| caption       = قادر خان په کال ۲۰۱۲ کي
| birth_date    = {{Birth based on age as of date |۷۸|۲۰۱۴|۱۰|۸}}<ref>{{cite news|url=http://www.arabnews.com/saudi-arabia/news/641121|title=Veteran Bollywood actor performs Haj discreetly|date=8 October 2014|work=[[Arab News]]|accessdate=21 January 2015}}</ref>
| birth_place   = [[کابل]]، [[افغانستان]]
| yearsactive   = ۱۹۷۰ تراوسه
| occupation    = [[لوبګر]]
| spouse        =
| alma_mater = [[اسماعیل یوسف کالج]]
| ethnicity = [[پښتون]]
| citizenship = [[هند]] [[کاناډا]]یی
| religion      = اسلام<ref name=ArabNews2014>{{cite news | url=http://www.arabnews.com/news/637731 | publisher=Arab News | title=Kader Khan in Makkah for Haj | first=Siraj | last=Wahab | date=30 September 2014 | accessdate=3 October 2014}}</ref>
}}
'''قادر خان''' په ١٩٣٧م کال په کابل کې زیږیدلی. پلار یې عبدالرحمن اصلا د [[کندهاری|کندهار]] او مور یې اقبال بیګم د [[پښین]] وه. قادر خان درې وروڼه لرل، شمس الرحمن، فضل الرحمن او حبیب الرحمن. هغه په خټه کاکړ، پښتون دی. قادر خان په سینما کې د کار کولو له کبله ډیرې جایزې او ایوارډونه هم تر لاسه کړي. زیاتره جايزې یې یا په فلمونو د بهترینې کومیډۍ او یا د ښه ډیالوګ لیکلو له کبله تر لاسه کړي.
==زدکړې==
قادر خان د بمبيي له پوهنتون سره د تړلي اسمعیل یوسف کالج څخه فارغ شوی دی. نوموړې څه وخت د محمد حاجي سابو صادق په کالج د استاد په توګه هم تدریس کړی دی. قادر خان پر دې سربیره دیني زده کړې هم کړې، د قران پاک حافظ دی، د د یو شمیر کلتوري او دیني ټلویزوني خپرونو چلوونکی هم پاتې شوی دی.
==قادر خان او هندي سینما==
په خټه افغان قادرخان څو لسیزې نه یوازې د هندي فلمونو لیکوال پاتې شوی، بلکې د هندي سینما د یو مخکښ اکټر په توګه یې هم په دې سینما کې ځان ته جلا مقام او ارزښت خپل کړی.

قادر خان په هندي سینما خپل سفر له داغ فلم څخه په ۱۹۷۳ م کال کې پيل کړ. په دې فلم راجیش کنه له نوموړې سره لوبیدلی و. تر دې پيل راوروسته قادر خان په شا او خوا درې سوو هندي فلمونو کې کار کړی دی. البته هغه تر دې مخکې د لسګونو هندي فلمونو لپاره مکالمې لیکلې وې.

قادر خان او امتیاب بچن ډېر ښه دوستان دي او په ډیرو فلمونو کې شریک کار کړی، له دې ډلې، دو اور دو پنج، مقدر کا سکندر، میسټر نټورلال، سوهاګ، کولي او شاهنشاه د دواړو مشهور شریک فلمونه دي. قادرخان د کولي نمبر ۱ او نورو فلمونو مکالمې هم لیکلې دي.
==ناروغۍ==
قادر خان دا مهال د کاناډا په یو روغتون کې بې هوشه او په مصنوعي تنفس پايي. نوموړې له اوږدې مې مودې راهېسې ناروغ او په کاناډا کې دی.

==سرچینې==
