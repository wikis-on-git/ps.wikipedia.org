[[دوتنه:غلام جيلانـي خان جلالي.png|بټنوک|غلام جيلاني جلالي]][[دوتنه:غلام جيـلاني جلالي.png|بټنوک|غلام جيلاني جلالي]]
'''غلام جيلاني جلالي''' (۱۴۰۰ لېږديز سپوږميز مړ) يو افغان پښتو ژبی [[ليکوال]]، [[شاعر]] او [[رسنوال]] وو. 
==مخينه== 
غلام جيلاني جلالي د [[افغانستان]] د [[غزني ولایت]] د [[واغظ ولسوالۍ]] د شهزادگانو په کلي کې زېږېدلی دی. هغه په [[پښتو]] او [[دري]] ژبو کې شعرونه ويلي، نثر یې هم ليکلی، په ادبي او نورو ټولنيزو مسلو کې يې هم قلم چلولی دی. د نوموړي په شعر کې بوللې په ځانگړې ډول نامتو وې.

==دندې==
غلام جيلانـي د [[کابل]] د ادبي انجمن غړيتوب درلود. پر ۱۳۲۵ لمريز کال د [[کابل پوهنتون]] په ادبياتو پوهنځي او منځني دارالمعلمین کې د پښتو او دري ژبو استاد پاتې شوی دی.  

==ځينې چاپ شوي او ناچاپ نښيرونه يې== 
غلام جيلاني جلالي د خپلو نښيرونو ډېره برخه په پارسي ژبه ليکلې، خو په پښتو ژبه کې يې هم د يادونې وړ نښيرونه کښليٍ، چې دلته يې د ځينو يادونه کوو:  
#د مصر مختصر تاريخ له ۵۰۰ ق . م څخه تر اوسه، د کابل کالنۍ په ۳ گڼه کې چاپ شوی دی. 
#د اولې اعدادې تاريخ (ناچاپ). 
#د افغانستان د طبېعي جغرافيې په باب يوه رساله، د ۱۳۱۳ لمريز کال د کابل کالنۍ چاپ. 
#د پېنځم ټولگي حساب، د پوهنې وزارت له خوا چاپ شوی دی.  
#د پښتو ادبياتو اجمالي تاريخ، ۳ ټوک (دايره المعارف) کې پر ۱۳۳۷ ل کال چاپ شوی دی. 
#د پښتو ځانتنی ادب او موسيقي، پر ۱۳۶۰ ل کال چاپ شوی دی. 
#د اندلس مدنيت، د پوهنې وزارت له خوا چاپ شوی دی. 
#د پښتو ملي ادب او موسيقي، ناچاب. 
#د علم صورت رساله، په کابل مجله کې خپره شوې ده.      
==د شعر بېلگې== 
==مړينه==
==کورنۍ==
له غلام جيلاني جلالي څخه پېنځه زامن او اوه لوڼې پاتې دي. د ده د پېنځو زامنو نومونه دادي: ليکوال، ژباړن او رسنوال [[محمد نادر جلالي]]، د راډيو افغانستان پخوانی رئيس ډاکتر [[عبدالطيف جلالي]]، د قران کريم حافظ او څه موده د [[کابل پوهنتون]] استاد احمد شاه جلالي، د افغانستان د کورنيو چارو پخوانی وزير [[علي احمد جلالي]]، د کابل پوهنتون استاد او د راډيو ټلويزيون پخوانی ويندوی ډاکتر [[عبدالسلام جلالي]].
==اخځونه==
#سرڅېړونکی زلمی هېوادمل، زيارکښ لیکوال، ژباړن او ژورناليست محمد نادر جلالي، ليمه مجله، ۱۵ گڼه، د ۱۳۷۹ لمریز (۲۰۰۰) ز کال مسکو چاپ، ۱۸ مخ. 
# د محمد نادر جلالي د کورنۍ د غړیو څرگندونې.
#محمد اسمعيل یون، پښتو کتابښود، د ۱۳۸۷ ل کال دويم چاپ، ۳۱-۳۲ مخونه. 


[[وېشنيزه:پښتانه ليکوال]]
