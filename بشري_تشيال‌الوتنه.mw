بشري تشیال‌الوتنه (انګلیسي: human spaceflight)، چې سړیواله تشیال‌الوتنه (انګلیسي: manned spaceflight) هم بلل کېږي، ټولو هغو سفرونو ته ویل کېږي چې په هغو کې خلک د تشیال‌بېړیو (فضايي بېړیو) له لارې تشیال ته ولاړ شي. کېدای شي چې دا تشیال‌بېړیانې د هماغو سپرو خلکو له خوا وچلول شي، یا د ځمکني تمځایونو (ground stations) له لارې له لیرې څخه وچلول شي، او یا هم ځانچلاوي (autonomous) وي، یانې دا وړتیا ولري چې یو ځانګړی ماموریت د انسانانو له چلولو پرته خپله ترسره کړي.
