[[دوتنه:Afghanistan cricket board logo.jpg|کيڼ|250px|بټنوک|د افغانستان د کريکټ د ملي لوبډلې نخښه]]
'''د افغانستان د کريکټ ملي لوبډله''' په رسمي ډول په ٢٠٠١ کې جوړ شو، خو په ٢٠٠٩ز کال کې يې په نړيوالو لوبو کې [[لوبه]] وکړه او پرله پسې برياوو يې په ملي او نړيواله کچه د مينه والو پام ځان ته واړاوه. د افغانستان د ملی لوبډلی اوسنی کپتان [[محمد نبي عيسی خېل]] دی او د کپټان مرستیال محمد شهزاد دی. د دی لوبډلی منیجر د پاکستان کریکټ لوبډلی پخوانی لوبغاړی [[محمد کبير خان|کبیرخان]] دی.

د افغانستان د کريکټ ملي لوبډله له نن شاوخوا 15 کاله مخکې د ملي المپیک ادارې د کريکټ په نوم فدراسیون کې په پېښور کې د افغان مېشتو کډوالو له خوا رامنځته شوه، په داسې حال کې چې د فوټبال والیبال او ورته نورو لوبو په شان فدراسیونونه لا وار له مخه له اوږده تاریخ سره موجود وو. په دغه 15 کلن تاریخ کې د افغانستان د کريکټ ملي لوبډلې په کورنۍ او نړیواله کچه په بېلابېلو لوبغالو له بېلابېلو لوبغاړو سره د بریاوو او ناکامیو له لارې په نړیوالو ځان وپېژانده او په آسیايي کچه په ښې ځلېدا سربېره یې دوه ځلې نړیوال کپ سیالیو ته لار ومونده.
[[د افغانستان د کریکټ ملي نولس کلنه لوبډله]] هم په دی وروستیو کی فعاله او په ډیرو بین المللی لوبو کی ځلیدلی ده.

== لوبغاړی ==
د [[افغانستان]] د کرکټ د ملی لوبډلی لوبغاړی[[نوروز منگل]] ، [[کریم خان صادق]]، ریس احمدزی، [[دولت احمدزی]]، [[محمد نبي عيسی خېل|نبي عیسی خېل]]، [[هستي گل عابد]]، [[محمد اصغر ستانکزی|اصغر ستانکزی]]، شفیق الله شفیق، احمدشاه احمدي،  [[حميد حسن|حمید حسن]]، [[سميع الله شينواری|سمیع الله شینواری]]،[[شاهپور ځدراڼ]]،[[محمد شهزاد محمدي]] اسدالله ، خالقداد او میرویس.

==د کریکـټ ۲۰۱۰ کال ۲۰ اوریز نړیوال جام==
د افغانستان کریکټ تیم د متحده عربی اماراتو د ټیم پر وړاندی له بری وروسته او له ۱۰۱ پاینتونو سره،د لمړی ځل لپاره د ۲۰۱۰ کال په نړیوال ۲۰ اوریز جام کی گډون وکړ. دا لوبی چی د کارایبین جزایرو کی له ۳۰ اپریل تر ۱۶ می ۲۰۱۰ تر سره شوی، افغانستان خپله دواړه لوبی د هند و جنوبی آفریقاپه وړاندی ماته وخوړه او بل پړاو ته یی لاره ونه مونده.

==د کريکټ ۲۰۱2 کال ۲۰ اوریز نړیوال جام==

د افغانستان ملی کريکټ تیم د ۲۰۱۲ شل اوریز نړیوال جام په چوکاټ کی چی په سری لانکا کی تر سره شو په خپل گروپ کی له هند او انگلند سره ولوبید خو د دواړو لوبو په بایللو سره بل پړاو ته یی لاره پیدا نکړه او له لوبو د پړاو نه لری شو.

[[وېشنيزه:ملي لوبډلې]]
