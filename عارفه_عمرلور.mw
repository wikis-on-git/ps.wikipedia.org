'''عارفه عمرلور بشیر''' (۱۳۵۳ ل. -) يوه افغانه کيسه ليکواله ده.

== مخينه ==
عمرلور په جلال آباد ښار کې زېږېدلې ده، خو اصلي استوگنځی يې د [[لغمان ولايت]] د [[اليشنگ ولسوالۍ]] د سالاو درې د باړېزيو سيمه ده. اوس له هېواد څخه بهر د بلجیم په هېواد کې اوسېږي.
په بېړنۍ لویه جرگه کې په کال 2002 کې د لغمان ولایت وکیله وه.


== زده کړې ==
تر يوولسم ټولگي پورې يې په لښکرگاه ښار کې د نجونو لېسه ولوسته،  د دوولسم ټولگي بريليک يې د کابل ښار له سلطان راضيې لېسې نه ترلاسه کړې. بيا په ۱۳۶۹ ل. کال کې د کابل انجنيرۍ پوهنځي ته لاړه او هلته يې تر څلورم ټولگي پورې لوړې زده کړې ترلاسه کړې خو د نجونو پر تعليم د بنديز له امله يې لوړې زده کړې نيمگړې پاتې شوې.

== کاري مخینه ==
عمرلور له 2001 نه تر 2010 کال پورې د بی بی سي په تعلیمي پروژه کې د لیکوالې او پروډیوسرې په حیث کار کړئ.

== ليکوالي ==
عارفه عمرلور له ۱۳۶۷ ل. کال راهيسې ليکنې کوي او تر اوسه يې دا لانديني اثار ليکلي:

=== چاپ شوي آثار ===
# ماتې سيپۍ  - ناول
# د واده پر سبا - ناول
# ستومانه تېښته - ناول

=== ناچاپ آثار ===
# شمه توره  - ناول
# انگریز پلاوی  - ناول
# ډار  - ناول
# په ماښام کې واټکی  - ناول
# یو بډوډی  - ناول

== باندنۍ تړنې ==
* [https://sites.google.com/site/omarloorbashir/ د لیکوالې ویب سایټ عمرلور]


[[وېشنيزه:پښتنې ليکوالې]]
