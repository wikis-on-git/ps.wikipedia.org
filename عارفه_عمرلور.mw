'''عارفه عمرلور''' (۱۳۵۳ ل. -) يوه افغانه کيسه ليکواله ده.

== مخينه ==
عارفه عمرلور په جلال آباد ښار کې زېږېدلې ده، خو اصلي استوګنځی يې [[د لغمان ولايت]] د اليشنګ ولسوالۍ د سالاو درې د باړېزيو سيمه ده. اوس له هېواد څخه بهر د بلجیم په هېواد کې اوسېږي.
په بېړنۍ لویه جرګه کې په کال 2002 کې د لغمان ولایت وکیله وه.

== زده کړې ==
تر يوولسم ټولګي پورې يې په لښکرګاه ښار کې د نجونو لېسه ولوسته،  د دوولسم ټولګي بريليک يې د کابل ښار له سلطان راضيې لېسې نه ترلاسه کړې. بيا په ۱۳۶۹ ل. کال کې د کابل انجنيرۍ پوهنځي ته لاړه او هلته يې تر څلورم ټولګي پورې لوړې زده کړې ترلاسه کړې خو د نجونو پر تعليم د بنديز له امله يې لوړې زده کړې نيمګړې پاتې شوې.

== کاري مخینه ==
عمرلور له 2001 نه تر 2010 کال پورې د بی بی سي په تعلیمي پروژه کې د لیکوالې او پروډیوسرې په حیث کار کړئ.

== ليکوالي ==
عارفه عمرلور له ۱۳۶۷ ل. کال راهيسې ليکنې کوي او تر اوسه يې دا لانديني اثار ليکلي:

=== چاپ شوي آثار ===
# ماتې سيپۍ  - ناول
# د واده پر سبا - ناول
# ستومانه تېښته - ناول

=== ناچاپ شوي آثار ===
# شمه توره  - ناول
# انګریز پلاوی  - ناول
# ډار  - ناول
# په ماښام کې واټکی  - ناول
# یو بډوډی  - ناول

[[وېشنيزه:پښتنې ليکوالې]]
