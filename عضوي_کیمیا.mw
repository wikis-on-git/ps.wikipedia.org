'''عضوي کیمیا''' هغه [[پوهنه]] ده چې د [[کاربون]] او [[هايډروجن]] عنصرونو څېړنه کوي. یا په بله وينا عضوي کیمیا هغه [[پوهنه]] ده چې د کاربون (کاربن) او د هغه پر مشتقاتو ويېنه (بحث) کوي. 

د عضوي نومونه هغه مهال منځ ته راغله، کله چې عضوي کیمیا په لومړيو مرحلو کې وه او په هغه وخت کې داسې گروهه (عقيده) وه چې [[عضوي مرکبونه]] له ژوندويو موجوداتو څخه منځ ته راځي. سويډني [[کيمياپوه]] [[برزيلوس]] پر ۱۸۰۷ زېږدي [[کال]] داسې ويلي وو چې عضوي مرکبونه په ژونديو موجوداتو کې د يوه ځانگړي ځواک په مټ وسیله چې ( Vital force ) یا د [[ژوندی ځواک|ژوندي ځواکونه]] په نامه يادېږي، جوړېږي. دا الواک (نظريه) د [[وهلر]] له خوا رد شو او نوموړي د لومړي ځل لپاره له يوه غیرعضوي توکي څخه [[عضوي توکی]] په [[ازمېښتون]] (لابراتوار) کې په لاس راوړ چې [[امونیم سیانېټ]] يو غيرعضوي [[مرکب]]، چې برېښنايي اړيکه لري، يو عضوي مرکب [[امونيم ايزوسیانېټ]] چې اشتراکي اړیکه لري په لاس راوړه چې د [[يوريا]] په نوم هم يادېږي.
 
عضوي مرکبونه په [[طب]]، [[کرنه]] او [[رغاوه]] (صنعت) کې ډير کارول کېږي. د عضوي او غیرعضوي مرکبونو ترمنخ توپير:  
 
۱- ټول عضوي مرکبونه د [[کاربون]] C او [[هايډروجن]] H درلودونکي وي. څينې يې بیا I, Br, Cl, F, S, P ,O ,N لري، خو غیرعضوي مرکبونه کاربن ډير لږ او یا هيڅ نه لري. 
 
۲- عضوي مرکبونه په اوبو کې نه جلېږي، خو غیرعضوي مرکبونه په اوبو کې جليږي. 

۳- عضوي مرکبونه د اشتراکي اړيکو په مټ جوړېږي، خو غيرعضوي مرکبونه د ايونيکي یا برېښنايي اړيکو په مټ  جوړيږي. 
 
۴- غضوي مرکبونه د پوليمير څانگړنه لري، خو غیرعضوي مرکبونه يي نه لري. 
 
۵- د عضوي مرکبونو شمير زښت ډېر دی چې نږدې ۲۷ ميلیونو ته رسېږي، خو د غیرعضوي مرکبونو شمير بيا لږ دی چې يوه ميلیون ته رسېږي. 
 
۶- عضوي مرکبونه د ايزومير څانگړنه لري، خو غیرعضوي مرکبونه يې نه لري. 

۷- عضوي مرکبونه سوځي، خو غیرعضوي مرکبونه نه سوځي. 
 
۸- عضوي مرکبونه د اېشېدو او ويلي کېدو د تودوخې ټيټ ټکي لري، خو غيرعضوي مرکبونه د اېشېدو او ويلي کيدو لوړ ټکي لري. 
 
۹- عضوي مرکبونه د مونومير خاصيت نه لري، خو غیرعضوي مرکبونه يې لري. 
 
۱۰- د عضوي مرکبونو ماليکوالي وزن ډېر دي، خو د غيرعضوي مرکبونو ماليکوالي وزن لږ دی. 
 
۱۱- عضوي مرکبونه تودوخه نه تيروي، خو غیرعضوي مرکبونه تودوخه تيروي. 
 
۱۲- عضوي مرکبونه برېښنا نه تيروي، خو غیرعضوي مرکبونه بيا برېښنا تيروي. 


==اخځليک== 
۱- https://ru.wikipedia.org/wiki/%D0%9E%D1%80%D0%B3%D0%B0%D0%BD%D0%B8%D1%87%D0%B5%D1%81%D0%BA%D0%B0%D1%8F_%D1%85%D0%B8%D0%BC%D0%B8%D1%8F 

۲-https://ru.wikipedia.org/wiki/%D0%9E%D1%80%D0%B3%D0%B0%D0%BD%D0%B8%D1%87%D0%B5%D1%81%D0%BA%D0%B8%D0%B5_%D0%B2%D0%B5%D1%89%D0%B5%D1%81%D1%82%D0%B2%D0%B0  

 

[[وېشنيزه:پوهنه]]
[[وېشنيزه:کیمیا]]
[[وېشنيزه:عضوي کیمیا]]
