'''عضوي کیمیا''' هغه [[پوهنه]] ده چې د [[کاربون]] او [[هايډروجن]] عنصرونو څېړنه کوي. یا په بله وينا عضوي کیمیا هغه [[پوهنه]] ده چې د کاربون (کاربن) او د هغه پر مشتقاتو ويېنه (بحث) کوي. 

د عضوي نومونه هغه مهال منځ ته راغله، کله چې عضوي کیمیا په لومړيو مرحلو کې وه او په هغه وخت کې داسې گروهه (عقيده) وه چې [[عضوي مرکبونه]] له ژوندويو موجوداتو څخه منځ ته راځي. سويډني [[کيمياپوه]] [[برزيلوس]] پر ۱۸۰۷ زېږدي [[کال]] داسې ويلي وو چې عضوي مرکبونه په ژونديو موجوداتو کې د يوه ځانگړي ځواک په مټ وسیله چې ( Vital force ) یا د [[ژوندی ځواک|ژوندي ځواکونه]] په نامه يادېږي، جوړېږي. دا الواک (نظريه) د [[وهلر]] له خوا رد شو او نوموړي د لومړي ځل لپاره له يوه غیرعضوي توکي څخه [[عضوي توکی]] په [[ازمېښتون]] (لابراتوار) کې په لاس راوړ چې [[امونیم سیانېټ]] يو غيرعضوي [[مرکب]]، چې برېښنايي اړيکه لري، يو عضوي مرکب [[امونيم ايزوسیانېټ]] چې اشتراکي اړیکه لري په لاس راوړه چې د [[يوريا]] په نوم هم يادېږي.
 
عضوي مرکبونه په [[طب]]، [[کرنه]] او [[رغاوه]] (صنعت) کې ډير کارول کېږي. د عضوي او غیرعضوي مرکبونو ترمنخ توپير:  
 
۱- ټول عضوي مرکبونه د [[کاربون]] C او [[هايډروجن]] H درلودونکي وي. څينې يې بیا I, Br, Cl, F, S, P ,O ,N لري، خو غیرعضوي مرکبونه کاربن ډير لږ او یا هيڅ نه لري. 
 
۲- عضوی مرکبونه په اوبو کې نه جلېږي، خو غیرعضوي مرکبونه په اوبو کې جليږي. 

۳- عضوی مرکبونه د اشتراکی رابطو پواسطه جوړيږي مگر غير عضوی مرکبونه دايونيکي یا برقي رابطو پواسطه جوړيږي 
4. غضوي مرکبونه د پولي مير خاصيت لري مگر غیر عضوی مرکبونه يي نه لري 
5. دغضوي مرکبوتو شمير زيات دی چي 20 ميلونو ته رسيږي او د غیرعضو ي مرکبونو شمير کم دي چي 1میلونو ته رسيږي 
6. عضوی مرکبونه د ايزومير حاصيت لري مگر غیر عضوی مرکبونه د ايزو مير خاصيت نلري
7. عضوی مرکبونه سوځي مگر غیرعضو ي مرکبونه نه سوځي 
8. عضوی مرکبونه دجوش او ويلي کيدو ټيټي نقطي لري مگر غير عضوی مرکبونه د جوش او ويلي کيدو لوړي نقطي لري 
9. عضوی مرکبونه د مونی مير خاصيت نلري مگر غیرعضو ي مرکبونه د مونی مير خاصيت لري 
10. د عضوی مرکباتو ماليکوالي وزنونه زيات دی 
مگر دغير عضوی مرکبونو ماليکوالي وزنونه کم دي 
11. عضوی مرکبات تودوخه نه تيروي او مگر غیر عضوی مرکبات تودوخه تيروي 
12. عضوی مرکبات بريښنا نه تيروي مگر غیرعضو ي مرکبات بريښنا تيروي

[[وېشنيزه:علم]]
[[وېشنيزه:پوهنه]]
[[وېشنيزه:کیمیا]]
[[وېشنيزه:عضوي کیمیا]]
