'''محمد کریم براهوي''' د افغانستان داسلامي جمهوریت دکډوالو دبېرته راستنیدونکو چارو وزیر دی.

==ژوندلیک==
محمد کریم براهوي په ۱۳۳۴ هجري لمریز کال کې د [[د نيمروز ولايت|نیمروز]] په ولایت کې زیږیدلی، خپلې لوړې زده کړې یې دلیسانس په سویه دتخنیک په اکاډمۍ کې دپلو ځواکونو د وسلو د تخنیک په برخه کې بشپړې کړې او له ۱۳۵۵ هجري لمریز کال څخه تر ۱۳۵۷ هجري لمریز کال پورې یې دملي دفاع وزارت په اړونده جزوتامونو کې دافسر په توګه دنده ترسره کړې ده. 

ښاغلی براهوي له ۱۳۵۷ هجري لمریز کال وروسته دجهاد له لیکو سره یو ځای شو او په ۱۳۷۱ هجري لمریز کال کې دنیمروز دوالي او ددغه ولایت دڅلورمې سرحدي لوا دقوماندان په توګه او ددوهم ځل لپاره دموقتې ادارې په جوړیدو سره ددغه ولایت دوالي په توګه د۱۳۸۳ هجري لمریز کال دجدي تر میاشتې  پورې  یې دنده ترسره کړه. 

محمد کریم براهوي په ۱۳۸۳ او ۱۳۸۷ هجري لمریزو کلونو کې دافغانستان داسلامي جمهوریت په کابینه کې دقومونو، قبایلو او سرحدونو چارو دوزیر په توګه دنده ترسره کړې او د۱۳۸۷ هجري لمریز کال په نیمایی کې دکډوالو دبېرته راستنیدونکو چارو دوزیر په توګه ولسي جرګې ته دباور درایې دترلاسه کولو په خاطر وروپیژندل شو چې تر دې مهاله پردغه څوکۍ کار کوي. 

ښاغلی براهوي په [[بلوڅي]]، [[پښتو]] او [[دري]] ژبو تسلط لري.




[[وېشنيزه:د افغانستان والیان]]
[[وېشنيزه:افغانان]]
[[وېشنيزه:بلوڅان]]
[[وېشنيزه:افغان سياستوال]]
[[وېشنيزه:افغان وزيران]]
