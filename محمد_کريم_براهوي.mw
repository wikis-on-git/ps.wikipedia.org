'''محمد کريم براهوي''' د [[افغانستان]] داسلامي جمهوريت دکډوالو دبېرته راستنېدونکو چارو وزير دی.

==ژوندليک==
محمد کريم براهوي په ۱۳۳۴ هجري لمريز کال کې د [[د نيمروز ولايت|نيمروز]] په ولايت کې زېږېدلی، خپلې لوړې زده کړې یې دلېسانس په سويه دتخنيک په اکاډمۍ کې دپلو ځواکونو د وسلو د تخنيک په برخه کې بشپړې کړې او له ۱۳۵۵ هجري لمريز کال څخه تر ۱۳۵۷ هجري لمريز کال پورې ېې دملي دفاع وزارت په اړونده جزوتامونو کې دافسر په توګه دنده ترسره کړې ده. 

ښاغلی براهوي له ۱۳۵۷ هجري لمريز کال وروسته دجهاد له ليکو سره يو ځای شو او په ۱۳۷۱ هجري لمريز کال کې دنيمروز دوالي او ددغه ولايت دڅلورمې سرحدي لوا دقوماندان په توګه او ددوهم ځل لپاره دموقتې ادارې په جوړېدو سره ددغه ولايت دوالي په توګه د۱۳۸۳ هجري لمريز کال دجدي تر مياشتې  پورې  يې دنده ترسره کړه. 

محمد کريم براهوي په ۱۳۸۳ او ۱۳۸۷ هجري لمريزو کلونو کې دافغانستان داسلامي جمهوريت په کابينه کې دقومونو، قبايلو او سرحدونو چارو دوزير په توګه دنده ترسره کړې او د۱۳۸۷ هجري لمريز کال په نيمايی کې دکډوالو دبېرته راستنېدونکو چارو دوزير په توګه ولسي جرګې ته دباور درايې دترلاسه کولو په خاطر وروپېژندل شو چې تر دې مهاله پردغه څوکۍ کار کوي. 

ښاغلی براهوي په [[بلوڅي]]، [[پښتو]] او [[دري]] ژبو تسلط لري.




[[وېشنيزه:د افغانستان والیان]]
[[وېشنيزه:افغانان]]
[[وېشنيزه:بلوڅان]]
[[وېشنيزه:افغان سياستوال]]
[[وېشنيزه:افغان وزيران]]
[[وېشنيزه:د شورای نظار غړي]]
[[وېشنيزه:د شمالي ټلوالې غړي]]
