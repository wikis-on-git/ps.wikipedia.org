


علامه '''عبدالعلي اخوندزاده''' ([[زوکړه]] ۱۸۸۲ زېږدي [[کال]] - [[مړینه]] ۱۹۴۴ ز کال) د [[پښتو ژبه|پښتو ژبې]] [[شاعر]]، د ښوونې او روزنې د دودولو يو مبارز او روښاندی وو. 

==مخينه== 
عبدالعلي اخوندزاده پر ۱۸۸۲ ز کال زېږېدلی وو. د کوټي شمال ختیځ لور ته په شاوخوا څلوېښت کیلومیټرۍ کې د خانوزۍ نومي کلی دی چې د اسيا په کچه يې د تعلیم شرح تر ټولو ښه یادېږي. شاوخوا سل کاله وړاندې عبدالعلي اخوندزاده په لومړي ځل دې سيمه کې هغه وخت يو ښوونځی خلاص کړ چې په پښتنو کې لا تعلیم ته په ښه نظر نه کتل کېدل. عبدالعلي اخوندزاده پکې لومړی د خپل کور ماشومان داخل کړل او وروسته يې کرار کرار کليوالو ته ذهن ورکړ چې زده کړه بې له دې چي نور يې ستاينه درته وکړي، بايد وکړو! 

د [[پټه خزانه|پټې خزانې]] د موندونکي تر څنگ اخوندزاده د پښتو اديب هم دی چې د شاخ گل په نامه شعري دېوان لري چې د کوټې پښتو اکاډیمۍ چاپ کړی دی. 

علامه حبيبي يې په اړه ليکي: «علامه عبدالعلي اخوندزاده ما له ۱۳۳۸ هـ ق راهیسته پېژندی. زه به د لسو کالو وم چې د کندهار يوه سندرغاړي باغي اخوندزاده به د عبدالعلي بدلې د ارغنداو په گڼو باغو کۍ ويلې او دده ږغ به مځکه او آسمان رېږداوه.  

د ۱۳۱۴ ش کال په ژمي چي زه هند ته تلم د کوټي په بازار کښي مي دغه اخندزاده د طبابت پر دکان ناست ولید. دغه وخت زه د کندهار د #طلوع_افغان مدیر وم، او زما اخبار به علامه عبدالعلي ته استول کېدئ. ده چي زه وپېژندلم په ډېره مینه ئې پر تندي مچ کړم او ما د دده سره لومړۍ پلا وکتل او د زړه خواله مو سره وکړه. څلور کاله وروسته چي ما د طلوع افغان په پاڼو کښي د پښتو ادب ځیني ورکي او ناپېژندلي برخي سره څېړلې او رابرسېره کولې، له کوټي څخه د علامه عبدالعلي يو پيغام راورسېد چي ده د پښتو يو قدیمه تذکره موندلې ده او که د هغې د چاپولو امکان د #کندهار په مطبعه کښي وي نو به ئې راواستوي. دا پيغام ماته چي د قدیم پښتو ادب يوې پاڼي پا يوه بیت ته هم تږي وم، د زوی زېری وو او ما ورته وویل چي زه پخپله کوټي ته درځم او هغه گورم. د خدای کارونه وه چي زه ژر وره نغلم، او په ۱۳۱۹ش کال له کندهار کابل ته راغلم او دلته د پښتو ټولني مشر سوم او په رسمي کارو داسي اړ سوم چي د ۱۳۲۰ش کال تر ژمي پوري د سر گرولو ته هم نه وم خلاص. څو چي د ۱۳۲۲ش کال په پسرلي کښي زه کوټي ته ولاړم او له خپل زاړه آشنا او خواخوږي مشر عبدالعلي اخندزاده سره مي ولیدل، او ده هغه معهود کتاب ماته راښکاره کئ. زما سترگي پر ولگېدې يوه پټه خزانه وه چي دمخه نه ما نه بل چا هغه لیدلې وه، ما ارواښاد اخندزاده ته وويل چي دا خو په رښتيا هم پټه خزانه ده که ئې ماته راکړې ، زه به ئې چاپ کړم او جهان ته به ښکاره سي. پراخندزاده دي خدای ورحميږي زما په خبره بیخي خوښ سو تندی ئې ورین سو شونډان ئې موسکي سول وې ويل: چاپ ئې که! ما خو تاته ساتلې وه، وائې خله.
د ارواښاد عبدالعلي اخندزاده په ياد اوس هم دا څو کرښي کاږم او دا منم چي که مرحوم دغه کتاب په کوټه او پښين کښي نه وای پيدا کړی، نو به اوس د پښتو ژبي او ادب د دغی تاریخي خزانې څخه لاس تور وای". 

اخندزاده په ۱۹۴۴ع کال کي له دې نړۍ سترګي پټي کړي او د #پښين په څنګ خانوزۍ کي خاورو ته وسپارل سو.
روح ئې ښاد 
علامه مرحوم څه وخت په بلوچستان کي د قلات د ښووني وزیر وو او ورسته ئې په خپل کلي طبابت کاوه. ياده دي وي چي پر علامه صاحب او د پښتنو پر دغسي علماوو بهترين مونوګراف ليکل کېدای سي.

(۱۸۸۲-۱۹۴۴ع)
