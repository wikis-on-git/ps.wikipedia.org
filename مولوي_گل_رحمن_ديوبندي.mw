[[انځور:مولوي ګل رحمن ديوبندي.jpg|thumb|230px|مولوي ګل رحمن ديوبندي]]
'''مولوي ګل رحمن دیوبندي''' د افغانستان يو ديني مخور عالم، پښتون مجاهد، د افغانستان د اسلامي ګوند د علماؤ غړی، شاعر او ليکوال ؤ. 

== مخينه ==
نوموړی د غلام رسول خان زوی د ننګرهار د روداتو د ولسوالۍ د مرکز حصارشاهي په شاه رسول نومي (کوچیانو) کلي کې په ۱۹۳۲ زیږیز کال کې زیږیدلي دی. په قوم نته خیل (مومند) او په خټه پښتون دې.

== زده کړې ==
مولوې ګل رحمن خپله لمړنۍ ښوونه د پیښور په دیني مدرسو کې تر سره کړي. خپلې لوړې زده کړې یې د هند په مشهورې مدرسې دیوبند کې سر ته رسولي او بیا ېې خپله پیژندنه د همدې مدرسې پورې اړونده کړې او د مولوي ګل رحمن دیوبندي په نامه شهرت و موند. ښاغلی مولوی صاحب په خپل کلي کې د کلي (د کوچیانو د مولوي صاحب) په نامه هم یادیده.

== ځانګړتیاوې ==
مولوي ګل رحمن دیوبندي هلته په د یوبند کې د خپلو دیني زده کړو تر څنګ په یوناني طب کې هم تخصص پیدا کړ او ورسره یې د فلسفې او سیاست پوهه هم تر لاسه کړه او بیرته د پیښور له لارې خپل ټاټوبي ته را ستون شو

== دندې ==
مولوي ګلرحمن دیوبندي د دیوبند نه د فراغت وروسته په خپلې ولسوالۍ کې د یو ښه مدرس په څیر دیني زده کونکو طالبانو ته د درس  او تدریس لړۍ پیل کړه خو د وخت د غوښتنو او اقتصادي ستونزو د حل په خاطر یې د روداتو د ولسوالۍ په بازار کې یو کتاب پلورنځی پرانست او تر څنګ یې د یوناني طب دنده هم پیل کړه. همدا راز یې د ولسوالۍ د ستر مرکزي جومات په خطابت او امامت کې هم پوره بسپنه کوله.

په ۱۹۷۸ زیږیز کال کې یې د کمونستي رژیم د بربریت نه د خلاصون په خاطر پاکستان ته لیږد وکړ او دلته یې د مجاهدینو په صفوفو کې هم د جنوب شرق د حوزي د مجاهد په څیر او هم یې د حزب اسلامي افغانستان د علماؤ په منځ کې د مفتي په حیث کار وکړ.

دخپل ژوند په آخري وختونو کې یې د اتحاد العلماء افغانستان د شوری غړی او د هغوي د فتوی د څانګې مشر و.

== ستونزې او بندي خانې ==
د دیوبند په  مدرسه کې د فلسفي د زده کړې  او هلته د سوسیالیزم او اسلام  تر منځ  د مقایسوي  مطالعې  وروسته  ، کله  چې په هیواد کې د خلق او پرچم د ډلو له  خوا د سوسیالیزم  له  پاره تبلیغات  پیل  شول نو ښاغلي  مولوي ګلر حمن  د نورو  دیني علماؤ  په  پرتله  د اسلام  له  آنده  د سوسیالیزم  او کمونیز  م په هکله دپوره  معلوماتو  په درلودلو او داسلام پر خلاف  د هغوې د منفی تبلیغاتو د مخنیوی  په جرم   د وخت  دکمونستې رژیم  له  اړخه  بندی او تري تم  شو. ان  تردې  چې دنوروترې تم شوو بندیانو په  څیریې  دشهادت  دعا  هم واخستل  شوه . خو د ددووکالو نه پس  په داسې حال کې ددننګرهار  د یولسمې فرقي د پلیګون   څخه  را خوشي کړل شو چې کالي یې  په  تن کې رژیدلې او  د ډیرې کمزورتیا  له لاسه یې  د تګ  وړتیا  یې  له لاسه ورکړې وه .  او بیا  هلته د ولسوالۍ  په مرکز کې یې د لږې دمې وروسته د خپلې پاته  کورنۍ  سره  دپاکستان په لور لیږد  وکړ

== کورنۍ ==
کورنۍ یې د کمونست رژیم لخوا د هغه د نیولو او تري تم کولو سره سم د هغه درې نور زامن، هر یو خلیل الرحمن ( پي، ایچ ډي)، جمیل الرحمن (د اقتصاد ماسټر)، حفیظ الرحمن د انجینرۍ د پوهنځي د آخري سمسټر محصل هم د کمونست رژیم د واکدارانو لخوا ونیول شول. خو خلیل الرحمن  او جمیل الرحمن د یوه کال او شپږ میاشتو د بندي کیدو وروسته را پریښول شول اما انجنیر حفیظ الرحمن د کمونستانو لخوا د اسلامي غورځنګ د زیات شمیر نورو فعالینو سره یو ځای په نامالومه ځاې کې په ډله ایزه توګه په شهادت ورسېد.

مولوي ګل رحمن  دیوبندې  پنڅه  زامن  لري  چې د هغې له ډلې څخه یې مشر زوې استاد [[قريب الرحمن سعيد]] چې هم یې د جهاد په لیکو کې  او هم په فرهنګي امورو کې ځانګړی  ځای لري او تر ټولو کشر یې د اقتصاد دیپلوم لرونکی سلیم الرحمن «مولوې زاده» دی چې په هغه وخت کې د عمر د کمښت له امله د کمونستانو د رژیم د نیولو څخه په امن  پاتې شوی.

== ليکنې ==
مولوي ګلر حمن  دیوبندې  ددینې او فلسفي  علومو  تر څنګ  ښه تکړه  لیکوال  او شاعر  هم و. خپلې زیاتې لیکنې به یې ،چې د ادبي  او دیني  قصو په  څیر ترتیبولې ، د هغه وخت  د ننګرهار  ورځپاڼې ته لیږلي.  د ښاغلي مولوي ګل رحمن د اشعارو  ټوله    چې  په  یوه ستر کتابچه کې یې  پخپله  لیکلي وو   هلته په روداتو کې د کور  دبمباریدو  او  ورانیدو  ورسته  بې درکه  شوې .  خو هغه خپل  دهجرت  او لیږد  ژوند  د مجاهدینو په خدمت  او دهغوې د پوښتنو په ځوابولو  کې تیر کړ   او  په دې  هکله یې د سنګر دمفتي  (مفتي سنګر)  ترنامه  دوه  ټوکه  کتابونه په دواړو پښتو او دري  ژبو  ولیکل   چې  ډیر زیات   د مجاهدینو او مهاجرینو  په  منځ  کې  خپاره کړل  شول.

== مړپنه ==
مولوي ګلرحمن  دیوبندې  هملته د هجرت  په دیار کې  په  ۱۹۹۶زیږدیز کال د اپریل د میاشتې په ۲۷مه د ورپیښې ناروغۍ  له امله  ددې فانې  نړۍ د ژوند څخه سترګې  پټې کړې  او  د الله ج  درحمت  غیږې ته ورستون شو.  اوبیا  دهغه د دینې وصیت  سره  سم هملته د هجرت په دیار کې  خاورو ته  وسپارل  شو.

== دشعر نمونه یې ==
{{شعر}}
{{ب|شات خواږه دي خو مریض ته به دا څه معلوم شي|دا خو مریض دی خو مریض ته به ترخه معلوم شي}}
{{ب|چې لمر راخیژي رڼا کاندې جهان ټول|شوپرک ته به د لمر وړانګه په څه معلوم شي}}
{{ب|یو محمد دې چې رهبر د ټول جهان دې|اې ګل رحمانه موعند ته به دا څه معلوم شي}}
{{د شعر پای}}













[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]
[[وېشنيزه:افغانان]]
[[وېشنيزه:افغاني ليکوال]]
