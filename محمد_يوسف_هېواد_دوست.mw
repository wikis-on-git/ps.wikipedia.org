[[دوتنه:Yousef+Hewaddost.jpg|کيڼ|250px|بټنوک|يوسف هېواد دوست]]
'''محمد یوسف هیواددوست ''' (۱۳۳۵ ل. - ) ''(په انگرېزي: Mohammad Yousef Hewaddost'') يو [[افغان]] ليکوال، ژباړونکی، ژورناليست او د تياتر او تمثيل يو پخوانی کارکوونکی دی. له ماشومتوب څخه يې د افغانستان راډيو ته لار موندلې او د افغانستان څخه د کډوالۍ تر وخته يې په د افغانستان په ملي راډيو ټلويزون کې بېلابېلې دندې ترسره کړي. د افغانستان څخه د باندې يې هم افغان ادب او هڅوب ته بېساري خدمتونه ترسره کړي او د يو شمېر چاپي رسنيو مسؤل مدير پاتې شوی.

== مخینه ==
محمد یوسف هیواددوست د کارتوگراف گل احمد تره کی زوی دی. هغه په کابل ولایت کې زېږېدلی ، مور یې د کونړ د نورگل د سیمې وه. هېواد دوست متحل دی، د ژوندشريکه يې مېرمن فيضه هوسا نومېږي. دوی شپږ بچیان او تر اوسه درې لمسیان لري.

== زده کړې ==
هېواد دوست خپلې لومړنۍ او منځنۍ زده کړې په کابل کې بشپړې کړي او بیا یې د کابل پوهنتون د ادبیاتو پوهنځی پای ته رسولی.

== دندې ==
له اته کلنۍ څخه يې په تېروخت کې دافغانستان د ملي راډيو تلويزيون د کوچنيانو د خپرونې ملکاری. په افغانستان کې يې د پښتو او دري ژبو د ليکوال په توگه د ژباړونکي، ژورناليست او د تياتر او تمثيل په ډگر کې کار کړی. د افغانستان په ملي راډيو تلويزون کې د روزنې ادارې،د پوځي خپرونو خبري څانگې چمتو کؤونکی او د هنر او ادبياتو په ادارو کې د کارکوونکي خبريال او پروډيوسر په توگه او يوه موده د هنر او ادبياتو د ادارې د لوی مدير په توگه کار کړی.

=== هنري او فرهنگي کارونه ===
په ماسکو کې د افغانستان د فرهنگ ټولنې او د افغانانو د کاري مرکز د جوړؤنکو شخصيتونو ملکاری پاتې شوی. په ماسکو کې د خپلو نورو ملگرو سره د لیمې مجله تاسیس، د اتحتد او عمل د جریدې موسس او پازوالي، په مسکو کې د افغان تلویزیون او راډیو د وياندي، په ډېنمارک کې له یو شمېر نورو فرهنگیانو سره د افغانستان د فرهنگ ټولنې بنسټ ايښودنه او د انتخابي مرستیالۍ دنده، بيا په ډېنمارک کې د خپلواکۍ په نامه د یوې جریدې تاسیس او اوس په ډېنمارک کې د یو ښوونځي ښونکی او ورسره جوخت د میرمن [[فیضیه هوسا]] سره په گډه د (افغان غږ) په نامه په اوونۍ کې دوه ورځې د راډیویي مجلې تاسیس او مشري دا ټول هغه هنري او فرهنگي فعاليتونه دي چې محمد يوسف هېواددوست ترسره کړي.

== سرچینې ==
* http://bloguna.tolafghan.com/rss

[[وېشنيزه:پښتانه خبريالان]]
[[وېشنيزه:پښتانه ليکوال]]
[[وېشنيزه:افغانان]]
[[وېشنيزه:افغان لیکوال]]
[[وېشنيزه:بهرني افغانان]]
[[وېشنيزه:ډېنمارکي افغانان]]
