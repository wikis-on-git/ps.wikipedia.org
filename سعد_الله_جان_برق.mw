{{Infobox person}}
'''سعدالله جان برق''' ([[زوکړه]] د ۱۹۴۰ زېږدي [[کال]] د مې ۱۱، [[خېبر پښتونخوا]] ايالت د [[نوښار ولسوالۍ]] ) ''(په انگرېزي: Saadullah Jan Barq)'' د [[خيبر پښتونخوا]] يو طنزيه شاعر، ډرامه ليکونکی، ليکوال، کره کتونکی او کالم ليکونکی دی. 

==مخينه==
سعد الله جان برق د خېبر پښتونخوا د ولايت د نوښار ولسوالۍ د ډاگ بېسود په کلي کې زېږېدلی دی. د پلار نوم يې عجب خان دی. هغه تر لسم ټولگي زده کړې کړي او وروسته بيا د اقتصادي ستونزو له امله يې نورې زده کړې نه دي کړي او په غټو وړو کارونو پسې شوی. 

==دندې==
له ١٩٦٤ ز. تر ١٩٦٥ ز. پورې د کهسار په اوونيزې مجلې کې مدير پاتې شوی او د خپلو دندو تر څنگ په بېلابېلو ادبي او کلتوري غونډو او مشاعرو کې گډون کړی. بيا پېښور ته کډه شوی او هلته يې په بېلابېلو چاپي خپرونو کې د کالم ليکونکي په توگه کار کړی.
 
پښتو ژبې او ادب کې د نوموړي ونډه د يادولو وړ ده. دی يو وخت سنجيده ليکنو سره سره لغازونه او ټوکې هم ليکلې او په همدې هنري سبک کې د نوم خاوند هم دی چې اکثره خلک يې د طنز او مزاح د ليکوال په توگه پېژني. 

==د شعر بېلگې يې== 

هر يو گل دی پاڼې پاڼې نشته سا يوه غوټۍ کې
په سپرلي کې هم خزان دی وير ژړا ده په ښادۍ کې
دا زما خاورې ايرې ژوند پکې ستا نيازبينه مينه
لکه ګل وي چا ټومبلی په ريښې ريښې پګړۍ کي
چي دې خپل زړګي ته ګورم د يارانو په محفل کې
لکه کور د چا کنډر وي په آباده آبادۍ کې
تږى تږى يم چي نه یې جل مي اخلي چې دې وينم
اخر سا به رانه وځي په دې تنده ليونۍ کي
برقه ته چي شاعري کړې په دې بې شعوره وخت کې
لکه دښته کې څوک واوري خپل آواز په واپسۍ کې
سعدالله جان برق  

== چاپ شوي آثار ==
سعد الله جان برق يو منظم کالم ليکونکی دی چې په زرگونو ليکنې يې په بېلابېلو چاپي خپرونو کې خپرې شوي خو هغه يو شمېر چاپ شوي کتابونه په لاندې توگه دي:
# برېښنا (شعري ټولگه)
# اناردانه (شعري ټولگه)
# د کشمير غازى (د کيسو ټولگه)
# د پښتنو اصل نسل (څېړنيز اثر)

== سرچينې ==



[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه ليکوال]]

























[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:پښتانه شاعران]]
[[وېشنيزه:پښتانه ډرامه ليکونکي]]
