ځوان ليکوال او خبريال بارکوال مياخېل (په انګرېزۍ کې: Barakwal Myakhel)د ليکوالۍ او خبريالۍ تر څنګ شاعري هم کوي، تر اوسه يې څو کتابونه چاپ شوي دي.

==زوکړه==
محمد کريم، چې په ادبي نړۍ کې يې خلک د بارکوال مياخېل په نامه پېژني، د عبدالوهاب مياخېل زوى، د ١٩٧٩ز کال د فبرورۍ په ١٠مه د سهيلي پښتونخوا په ږوب (ژوب) سيمه کې زېږېدلى دى.

==زده کړې==
لومړۍ او منځنۍ زدكړې يې په ږوب كې كړې دي، په پښتو ادبياتو كې يې له كوټې پوهنتون څخه د ماسټرۍ ډګري تر لاسه كړې ده.

==اثار==
# د کاڼې اوښکې (کيسې) چاپ
# دود (ناول) چاپ
# د لوېديځ دوه مخي (سياسي کتاب) چاپ
# رنځور کليوال (لنډې کيسې) چاپ


== د شعر يوه بېلګه يې==
لکــــه ماشــــوم، چـــي پکې لــــولـــم سيــپاره د مينې

خداى دي دا ټوله دونياګۍ کړي مـــدرســــه د مينې

په خپله نـه لــــري ښايست وربانــــــدې مـــــه تېروځئ

د ژونــــــدون نـــــاوې ښايســــته ده پـــــه ګېڼه د مينې

ميـــنه تـــر هــــر چا مهربانــــــه ده، د مـــــور پـــــه رنګه

تـــــــر شاتـــــو زر ځلـــــــه خــــوږه ده يْــوه شېبه د مينې

هيڅ به يې رانـه شي پر ژونـــــد بانـــــدې اهاړ د نفرت

د چا پـــــــه زړه کـــــې چـــــي بهېږي تل چيــــنه د مينې

تر اسمان دوې ګوتې را ټيــټ د سړيتوب معراج دى

که څوک ورځي نــــــو بــــــــه ور خېژي پر زينه د مينې

ماته بـــه ور نــــه کـــــړي که هر څو زورور دوښمن وي

لــــــــه چا ســــــره چي وي ملګــــــرې بـدرګـــــه د مينې

ما او پښتو بـــــه بارکواله! سره بېل نــــــه کړي څوک

ســــره پيونــــــــد يو موږ تر مرګـــــه پـــه رشته د مينې
