د [[افغانستان]] د [[ادبيات|ادبي]] تاريخ په غېږه کې زيات شمېر [[ليکوال]] او [[شاعر|شاعران]] روزل شوي او پالل شوي دي. هغوی هر يو په خپلو [[ليکوال|ليکنو]] او [[څېړنه|څېړنو]] کې د خپل مهال [[حالات]] او [[شرایط]] غبرګ کړي او تر موږه يې رارسولي دي. [[نوي نسل]] ته د هغوی د ليکنو [[لوستل]] او دهغه مهال له شرایطو څخه د ځان خبرول له ګټې خالي نه دي. چې حبيب الرحمن مهدي قريشي هم د هغو له ډلې څخه يو ده.
==مخینه==
حبيب الرحمن مهدي قريشي په ۱۲۸۵ هـ. ش کال کې د [[لغمان ولايت|لغمان]] ولايت د [[مهترلام بابا|مهترلام]]  ښار اړوند د [[هرمل]] د قريې په [[صوفيانو بانډه]] کې زېږېدلی. پلار يې [[ميرزا حضرت گل]] او نيکه يې [[محمد گل]] هم د خپل وخت [[ديني عالمان]] او تکړه ليکوالان ول.
==زده کړي==
 ارواښاد مهدي قريشي لومړنۍ زده کړې په خپل [[کورنۍ|کور]] کې له خپلو والدينو څخه تر سره کړي. مهدي قريشي صاحب د [[اسلامي نظام|اسلامي]] علومو ګڼ شمېر [[کتاب|کتابونه]] لوستي دي. هغه [[صرف|صرف،]] [[نحوه،]] [[منطق|منطق،]] [[حکمت،]] [[فقه|فقه،]] [[حديث|حديث،]] [[تفسير]] او د نورو دوديزو علومو زده کړې تر لاسه کړې وې.
==دنده==


حبيب الرحمن مهدي قريشي په بېلابېلو [[دولت|دولتي]] دندو ګومارل شوی او د هېواد په بېلابېلو ولایتونو کې یې دندې تر سره کړي دي. استاد حبيب الرحمن مهدي د منظومو او [[منثور|منثورو]] [[آثارو]] ډېر په زړه پوري کتابونه ليکلي او زيات شمېر ځانګړي آثار يې چاپ شوي دي چې مهم يې د:[[سلطنت عشق رحماني کتاب]] دی...

د نوموړي ګڼ شمېر نور آثار لا تر اوسه نه دي خپاره شوي. مرحوم مهدي په [[اوردو ژبه|اردو،]] [[پاړسي ژبه|فارسي]] او [[عربي ژبه|عربي]] ژبو هم بلد وو. د همدغو ژبو په مرسته هغه د يوه کنجکاو او پلټونکي [[انسان]] په توګه هڅه کوله او د ډېرو شيانو په راز يې ځان پوه کړی و. کېدای شي د هغه د برياليتوبونو له رازونو څخه يو هم همدا وبولو.

د هېواد په سياسي ډګر کې استاد مهدي يوه فعاله ونډه درلوده. ارواښاد مهدي قريشي د [[حقیقت]] له څرګندولو سره [[مينه]] درلوده. تل یې هر څه بربنډ ویل. مهدي قريشي صاحب په زیات شمېر [[ادبپوهنه|ادبي]] او [[علم|علمي]] غونډو کې برخه اخيستې ده او کله کله د [[دولت]] اړونده ارګانونو لخوا په ستاینليکونو او ډاليو سره نازول شوی او ستاینه يې شوې ده چې ډېر مهم [[مډال]] يې د وخت د پاچا څخه تر لاسه کړی. مرحوم مهدي د [[فلسفه|فلسفي]] اند او علمي شخصیت څښتن وو. هغه په ريښتیا له خپل ولس سره مينه درلوده او د هغه [[خدمت]] يې په ډېره خوښۍ سره کاوه. هغه د هر ډول مشکلاتو او سختيو په مقابل کې د [[مقاومت،]] [[صبر]] او [[حوصلې]] لارښوونه کوله. په داسې ويښ زلمي احساس يې د [[پښتو ژبه|پښتو،]] [[دري ژبه|دري]] او [[عربي ژبه|عربي]] ژبو خدمت کړی چې ویل او په څو  ټکو کې يې لنډول ناممکنه خبره ده.

د استاد مهدي قريشي تر ټولو خوندور او خوږ آثر د ([[سلطنت عشق رحماني]]) په نامه يادېږي. چې [[ادبي شهکار]] بلل کېږي. د استاد مهدي په ليکنو کې د پښتو او پښتونولۍ مينه ډېره پياوړې ده. پدې برخه کې د يوې پخې عقيدې خاوند دی.

سربېره پر دې استاد مهدي قريشي ليکنې [[ادبيات|ادبي،]] [[انتقادي،]] [[ټولنيزې پوهنې|ټولنيز،]] [[سياست|سياسي]] او روزنيز رنګ لري. مهدي صاحب په خپلو ليکنو او شعرونو کې د [[ظالم]] له مخ څخه پرده پورته کړې او رسوا کړی يې دی. هغه ولس يووالي او اتفاق ته رابللی دی، نامنلي زاړه دودونه يې غندلي دي، په خپلو لوستونکو کې يې د [[زړورتيا]] او [[ازادۍ]] احساس پياوړی کړی. استاد مهدي قريشي د خپلو ليکنو له لارې د ټولنې هره تياره رڼا کړې او ولس ته يې څرګند پيغام ورکړی دی.

د افغانستان لوی [[مفکر،]] ديني عالم، ادیب، ليکوال، د فلسفي افکارو خاوند، د ټولنې طبیب، سیاستپوه او ټولنيز شخصیت په ۱۳۵۷ هـ.ش کال کې د ۷۲ کلونو په عمر له دې فاني نړۍ څخه سترګې پټې او حق ته يې ځان وسپاره چې وروسته بيا په خپلې پلرنۍ هديره ([[د هرمل يا ارمل په هديره]]) کې خاورو ته وسپارل شو.
