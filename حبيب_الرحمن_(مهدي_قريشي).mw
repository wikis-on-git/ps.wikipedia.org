د افغانستان د ادبي تاريخ په غېږه کې زيات شمېر ليکوال او شاعران روزل شوي او پالل شوي دي. هغوی هر يو په خپلو ليکنو او څېړنو کط د خپأ مهال حالات او شرایط غبرګ کړي او تر موږه يې رارسولي دي. نوي نسل ته د هغوی د ليکنو لوستل او دهغه مهال له شرایطو څخه د ځان خبرول له ګټې خالي نه دي. چې قيام الدين خادم هم د هغو له ډلې څخه يو ده.
قيام الدين خادم په ۱۳۲۵ هـ.ق کال کې د ننګرهار ولایت د کامې ولسوالۍ د زر شوی په کلي کې زېږېدلی دی. پلار يې ملا حسام الدين او نيکه يې ملا علي ګل هم د خپل وخت ديني عالمان او تکړه ليکوالان ول. ارواښاد خادم لومړنۍ زده کړې په خپل کور کې له خپلو والدينو څخه تر سره کړي دي. خادم صاحب د اسلامي علومو ګڼ شمېر کتابونه لوستي دي. هغه صرف، نحوه، منطق، حکمت، فقه، حديث، تفسير او د نورو دوديزو علومو زده کدې تر لاسه کړې وې.
قیام الدين خادم په بېلابېلو دولتي دندو ګومارل شوی او د هېواد په بېلابېلو ولایتونو کې یې دندې تر سره کړي دي. استاد خادم د منظومو او منثورو آثارو ډېر په زړه پوري کتابونه ليکلي او زيات شمېر ځانګړي آثار يې چاپ شوي دي چې يو شمېر يې دا دي:
.......
د نوموړي ګڼ شمېر نور آثار لا تر اوسه نه دي خپاره شوي. مرحوم خادم په اردو او عربي ژبو هم بلد وو. د همدغو ژبو په مرسته هغه د يوه کنجکاو او پلټونکي انسان په توګه هڅه کوله او د ډېرو شيانو په راز يې ځان پوه کړی و. کېدای شي د هغه د برياليتوبونو له رازونو څخه يږ هم همدا وبولو.
د هېواد په سياسي ډګر کې قیام الدین خادم يوه فعاله ونډه درلوده. ارواښاد خادم د حقیقت له څرګندولو سره مينه درلوده. تل یې هر څه بربنډ ویل. خادم صاحب په زیات شمېر ادبي او علمي غونډو کې برخه اخيستې ده او کله کله د دولت اړونده ارګانونو لخوا په ستاینليکونو او ډاليو سره نازول شوی او ستاینه يې شوې ده. مرحوم خادم د فلسفي اند او علمي شخصیت څښتن وو. هغه په ريښتیا له خپل ولس سره مينه درلوده او د هغه خدمت يې په ډېره خوښۍ سره کاوه. هغه د هر ډول مشکلاتو او سختيو په مقابل کې د مقاومت، صبر او حوصلې لارښوونه کوله. په داسې ويښ زلمي احساس يې د پښتو، دري او عربي ژبو خدمت کړی چې ویل او په څو  ټکو کې يې لنډول ناممکنه خبره ده.
