رحمت ديوان (انګليسي Rahmat Dewan) پښتون ليکوال، لنډه کيسه ليکونکى، ايډيټر، او د پښتو ډرامو ممثيل د افغانستان د کندز ولايت د قلعه ذال ولسوالۍ د ساپي کوټ اوسېدونکى او په قام ساپى دى.

دندې:
په کراچۍ کې يې دوه کاله د موبايلو کار کړى، په پېښور کې يې څلور کاله د پښتو کتابونو کمپوزنګ کړى، د بېلا بېلو مجلو، ورځپاڼو او وېبپاڼو سره قلمي همکاري کوي. د پښتو سينما (pashto-cinema.blogspot.com) په نوم د پښتو فلمونو، ممثيلينو، سندرغاړو او... خبرونه، راپورونه، مرکې او د انځورونو يو سايټ د يو کال څخه پر مخ بيايي. له دې سره سره نور بلاګونه هم لري او د فنکار هنګامه په نوم باندې وېبپاڼه هم لري. د ليکوالۍ پېل يې په ٢٠١٠ء کې د ټول افغان سايټ څخه کړى چې هغه وخت يې په دغه سايټ کې يو خبر خپور شوى وو، له هغې وروسته يې باقاعده ليکل پېل کړل او په مختلفو مجلو، ورځپاڼو او وېبپاڼو کې يې ليکنې خپرېدې. په ٢٠١١ء کال د اکتوبر په مياشتې کې يې د ممثيلۍ پېل وکړ، د اشفاق طورو په پښتو مزاحيه ډرامه "توبه خدايه توبه" کې يې د عمر ګل او سيد رحمان شينو تر څنګ يو کوچنى سين ادا کړ.

ناچاپه آثار:
مني بدنام هوئي      د لنډو کيسو ټولګه
خندا او خنداګانې      د ټوکو ټولګه
سوره               ټي وي ډرامه
