ښاغلي '''خسرو اپريدى''' د اول باز خان زوي ، په خټه زخه خېل اپریدى ، د پښتړ او لسې او سندر غاړي شاعر په ۱۹۰۶ کال د [[خیبر]] په سیمه کي زیږدلي دی . ښاغلي [[مراد شنوارى]] په خپل کتاب (د خیبر ادب) کښی لیکې ، چې د خسرو شاعرانه شعور په ۱۹۲۷ کال کي ټکان وخوړ او راویښ شو . د ښاغلي مراد په وینا ښاغلي خسرو د پښتو ژبې د پخواني شاعر [[میرا اپریدی]] په څیر د شعر او شاعرۍ نه علاوه په موسقۍ او نورو ملي آهنګو نو کښي هم لوي لاس درلود او بیا لیکي چې : 
هر کله به چې د چرسو نشي د کیف اوسرور په چپو لاهو کړو نو د رباب ګونګي تارونه به ئې وترنګول ،ورو ورو به يې په ګوتو کښی یوې نوې مسحورونکې نغمې د ژوندانه ساه واخیسته او بیا به هم د هغې نغمې په پسنده غیږ کښي یوه داسي زړه سوانده غزل ځاى ونیو ، چه د سترګو په رپ کښي به د امو دریاب د غاړو نه تر [[اباسین]] پوري د پښتو نخوا د هرې حجرې د رباب او منګي سره همنوا شو .
د خسرو اپريدي د شعرونو څو بېلگې :
ارمان ستا


هـميشه لرم په زړه کښـــی ارمان ستا

ليونی کړم د هجر خفـګان ســــــتا

 

که سپین مخ دې لږ په خواب کښی راښکاره کړو

ياره وايـه څـــه به وښـــې تاوان سـتا
 

د جـهـان ماڼــــي پـه شـــېــــورځنـې هیرې

کـه چـا ولـیـده مـنزل او مـکان سـتـا

 

هر ګلشن له خــزان شــتـه پـه دنیـا کـښــــې

تـل تـرتله بـه تازه وې بوستان سـتـا

 

په خـسـرو به هــغــه ورخ د لـوې اخـتـر وي

کـه يـې ولیـدل له ورایـه چـشمان سـتــا
***
==اخځونه==
# http://samsoor.com/shaer.php?s_id=27
