ښاغلى '''خسرو اپريدى''' د اول باز خان زوى ، په خټه زخه خېل اپریدى ، د پښتړ او لسې او سندر غاړي شاعر په ۱۹۰۶ کال د [[خیبر]] په سیمه کي زیږدلي دی . ښاغلي [[مراد شنوارى]] په خپل کتاب (د خیبر ادب) کښی لیکې ، چې د خسرو شاعرانه شعور په ۱۹۲۷ کال کي ټکان وخوړ او راویښ شو . د ښاغلي مراد په وینا ښاغلي خسرو د پښتو ژبې د پخواني شاعر [[میرا اپریدی]] په څیر د شعر او شاعرۍ نه علاوه په موسقۍ او نورو ملي آهنگو نو کښي هم لوي لاس درلود او بیا لیکي چې : 
هر کله به چې د چرسو نشي د کیف اوسرور په چپو لاهو کړو نو د رباب گونگي تارونه به ئې وترنگول ،ورو ورو به يې په گوتو کښی یوې نوې مسحورونکې نغمې د ژوندانه ساه واخیسته او بیا به هم د هغې نغمې په پسنده غیږ کښي یوه داسي زړه سوانده غزل ځاى ونیو ، چه د سترگو په رپ کښي به د امو دریاب د غاړو نه تر [[اباسین]] پوري د پښتو نخوا د هرې حجرې د رباب او منگي سره همنوا شو .

== باندنۍ تړنې ==
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D8%AE%D8%B3%D8%B1%D9%88_%D8%A7%D9%BE%D8%B1%D9%8A%D8%AF%DB%8C په ويکي شعرونه کې د خسرو اپرېدي شعرونه]


==اخځونه==
# http://samsoor.com/shaer.php?s_id=27


[[وېشنيزه:پښتانه شاعران]]
