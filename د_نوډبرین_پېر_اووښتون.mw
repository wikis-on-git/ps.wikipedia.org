'''نو ډبرین پېر اووښتون''' (انقلاب) یا نوی ډبرین پېر انقلاب چې په انګرېزۍ کې یې Revolution  Neolithic بولي، د ډبرین پېر هغه دوران ته ویل کېږي چې د بشري ډلو له خوا کارېدونکو الاتو و اوزارو کې بدلون راغی. نوډبرین پېر اووښتون هغه اصطلاح ده چې ګورډون چایلډ  د خوراکي او کرنیزو تولیداتو د توصیف او لاسته راوړنو، د بوټو او ځناورو د اهلي کونې لپاره وضع کړه؛ دا اووښتون د 9000 تر 6000 مخزېږد کلونو ترمنځ د لودیځې [[اسیا]] په کلیوالو سیمو کې د یوځای اوسېدنې او پراخوالي له لامله رامنځته شو.
د نوډبرین پېر اووښتون هغه پېر دی چې بشر د خپل خوراکي توکو د برابرونې ته ادلون بدلون ورکړ او د آذوقه پیدا کونې له حالته ووتل. دا مرحه د مهالیز تناوب و توپیر سره په لرغونې [[امریکا]]، سویل لودیځې [[اسیا]]، [[اروپا]] او مرکزي [[افریقا]] کې پېښه شوه. 
نوډبرین پېر اووښتون د ځناورو په اهلي کونه او له هغوي څخه د لېږد رالېږد او کرنې برخه کې د ګټې اخېستنې لامل هم شو.
