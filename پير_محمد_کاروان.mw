[[Image:Karwan.JPG|thumb|289px|پير محمد کاروان]]
 غرونو او چنارونو، نازکخيال او ټولو ته منلی شاعر ښاغلی پيرمحمد "  کاروان "



...............ژوند مې د سپین ستوري په څېر خوښيږي
................................او، لــــه سپوږمۍ مې لاس چاپېر خوښيږي
...............شــــاعــــر ســــــړی يـمه، رښـــتيا به وايــــــم
................................دا ښکلي نــــه دي، دا مـــــې ډېر خـــــوښيږي

د لوی خدای په نامه 

شاعران يو په نغمو يادوو خدای
ښکلي ګورو ، په لېمو يادوو خدای
خدای بلد کړو د توبو په ماتولو
غړپ کوو له پېمانو يادوو خدای
شېخ د کاڼو په تسپو يادوي خدای
موږ د اوښکو په تسپو يادوو خدای
د ژوندون په ګوتو برګې تسپې وايو
هم په ورځو هم په شپو يادوو خدای
يم هيرجن چې هير مې نه شي راته خانده
ستا له شونډو اننګو يادوو خدای
ايا تونه دې په سترګو کې موسکي دي
ستا له سترګو پښتنو يادوو خدای
موږ کاروان د لېونو ازادي غواړو
په کړۍ د زولنو يادوو خدای 

د غرونو خلک يو...

د غــــــــرونو خلک يو کارونه د بازار نه کوو
شډل پډل ګــــرځو هيڅ ډول او سينګار نه کوو

د خدای مارغان راځي نغمې د ملکوت غږوي
مطرب ته اړ نه يو او ذکـــــــــــــر د ستار نه کوو

د ســــر قاتل ته هم ســــلام کوو سلام يــې  اخلو
ولو  يې  مخــامخ  له  شانه  پرې ګوزار  نه کوو

په ستن کې تار شو اچلوی د سپــــــوږمۍ په رڼا
څراغ کې تېل نه سيزو   دا  د  تـاوان کار نه کوو

له پړانګ څرمنه اړوو چې لنګې غواوې داړي
پر څانګې ناستې مرغکۍ د کــــاڼي وار نه کوو
