{| style="margin: 0 0 1em 1em; border-collapse:collapse; font-size: 90%;" border="1" cellpadding="2" align="left" cellspacing="0"
|- style="background-color:lightblue;"
! colspan="2" |د پاني پت دوهمه جګړه <br /><br />
|-
|- id=infObrazek
| style="text-align:center;" colspan="2"|[[File:HaryanaPanipat.png|250px]]
|-
! align="right" valign="top" |تاريخ
|۱۵۵۶
|-
! align="right" valign="top" |هېواد
|       پانجاب
|-
|- style="background-color:lightblue;"
! colspan="2" |پوځونه
|-
! align="right" valign="top" |[[File:Flag of the Mughal Empire.svg|20px]] د مغولو پاچايي
|[[File:Vijayanagara flag.png|20px]] 
|-
|- style="background-color:lightblue;"
! colspan="2" |قوماندان
|-
|- id=infObrazek
| style="text-align:center;" colspan="2"|[[File:Akbar1.jpg|100px]]       [[File:Samrat Hem Chandra Vikramaditya.jpg|100px]] 
|-
! align="right" valign="top" |[[جلال الدین محمد اکبر]]
|Samrat Hem Chandra Vikramaditya
|-
|}

'''د پاني پت دوهمه جګړه''' په ۵.۱۱.۱۵۵۶ کې په شمالي [[هند]] کې د [[جلال الدین محمد اکبر|جلال الدين محمد اکبر]] او د هندو قوماندان هیمو په منځ کې یوه جګړه وله. په دي جګړې کې د [[د مغولو پاچايي|مغولو امپراتور]] د [[جلال الدین محمد اکبر|جلال الدين اکبر]] پوځ د هندوستاني قوماندان هیمو ته ماته ورکړه.
==تاریخ==  

دا جګړه د ۱۵۵۶ زېږدي کال د نومبر پر پینځمه د عادل شاه سوري د هندو قوماندان ( هیمو ) او بابر د لمسي ( جلال الدین اکبر ) تر منځ پیښه سوې ده . هیمو ډیر پوځیان او ۱۵۰۰ پیلان لرل . هیمو ( چی اصلی نوم یې هیماچندرا بهرګاوا دی ) کامیابېدونکی و ، خو ناببره یو غشی د ده پر سترګه ولګېد او د آس څخه راولوېد او بې هوښه سو څو چی تر نیول کېدو وروسته اکبر ته راوستل سو . اکبر هم د هغه د سر پرې کولو امر صادر کړ او په دې ډول ووژل سو او اکبر د ډیلی او اګرې واکمن سو .

عادل شاه سوری د [[شېر شاه سوري|شیرشاه سوری]] اووم لمسی او د دې کهول وروستی واکمن و چی د ډیلی د ختیځ پر یوه کوچنۍ سیمه یې واک چلاوه . نوموړﺉ د سکندرشاه سوری ورور و چی هغه په ۱۵۵۵ کی د بابر د زوی ( همایون ) لخوا مات سوی و . عادل شاه او سکندرشاه د اکبر مغولی پاچا پر خلاف د ډیلی د تخت دعوه کونکي وو .
کله چی په ۱۵۵۶ کی [[جلال الدین محمد اکبر|اکبر]] پاچا د ډیلی څخه د یو پوځی مأموریت لپاره دباندی تللی و ، نو « هیمو » د اکبر پر قوماندان « طرزی بیګ » باندی ناببره یو ه سخته حمله وکړه او پسی مات یې کړ او هغه هم د ډیلی څخه وتښتېد . دا د « هیمو » دوه ویشتمه پوځی سوبه وه او سمدلاسه یې د عادل شاه سره خیانت وکړ او ځان یې د هغه پر ځای پخپله ( د راجا ویکرم جیت په نوم ) پاچا اعلان کړ . خو د ۱۵۵۶ د نومبر پر پنځمه د مغولی اکبر ځواکونو د بیرم خان ( بهرام خان ) په قومانده د پانی پت په دوهمه جګړه کی هیمو مات کړ او مغولی سلطنت په دې ډول د ۱۵۰ نورو کلونو لپاره ټینګ سو . پنځه میاشتی وروسته ( یعنی د ۱۵۵۷ په اپریل کی ) د بنګال بهادرشاه د منګیر په جګړه کی عادل شاه سوری ته ماته ورکړه او هغه یې تر نیولو وروسته پسی ووژﺉ او په دې ډول د هند پښتنی سلطنت نور نو په نوم هم پای ته ورسېد .
د پانی پت دوهمی جګړې هم د زرګونو پښتنو ککرۍ وخوړلې ، ځکه د عادل شاه سوری د قوماندان « هیمو » او اکبر په ځواکونو کی بی شمیره [[پښتانه]] شامل وو . خو د دې سره سره بیا هم دغی جګړې د [[افغانستان]] سره مستقیم تړاو نه درلود بلکی صرف د هندوستان د جغرافیوی چوکاټ په دننه کی له اهمیته ډکه ده .





[[وېشنيزه:د پاني پت جګړې ]]

[[de:Zweite Schlacht von Panipat]]
[[en:Battle of Panipat (1556)]]
[[fr:Deuxième bataille de Pânipat]]
[[hi:पानीपत का द्वितीय युद्ध]]
[[ml:രണ്ടാം പാനിപ്പത്ത് യുദ്ധം]]
[[mr:पानिपतची दुसरी लढाई]]
[[no:Det andre slaget ved Panipat]]
[[pnb:پانی پت دی دوجی لڑائی]]
[[sv:Andra slaget vid Panipat]]
[[uk:Паніпатська битва 1556 року]]
[[ur:پانی پت کی دوسری لڑائی]]
[[zh:第二次帕尼帕特战役]]
