[[دوتنه:HabibullahZreswand.jpg|کيڼ|250px|بټنوک|حبيب الله زړه سواند]]
'''حبيب الله زړه سواند''' د پښتو ژبې يو خوږ ژبی شاعر دی. نوموړی د شهيد عمرا خان ځوی دی او د [[د ننګرهار ولايت|ننګرهار]] د شینوارو د [[هسکه مېنه|هسکې مېنې]] د ولسوالۍ د ګذارې په کلي کې زېږېدلی دی.

== زده کړې ==
نوموړي تر شپږم ټولګي پورې د شپولې په ښوونځي کې سر ته رسولي او بيا يې تر ۱۲ ټولګي پورې په [[حربي ښوونځی|حربي ښوونځي]] کې زده کړې کړي او په ۱۳۴۳ ل. کال کې د دوولسم ټولګي د بری ليک د اخيستو وروسته د پوځي زده کړو لپاره هند ته تللی او هلته يې خپلې زده کړې بشپړې کړي. بيا د پخواني چېکسلواکيې هېواد کې د جيوليو فويچ د ژورناليزم په نړېوال پوهنتون کې د ژورناليزم په څانګه کې زده کړې ترلاسه کړي.

== دندې ==

== چاپ شوي آثار ==
#''لېونۍ'' د لنډو کيسو ټولګه
#''ننواتی'' د شعرونو غونډ
#''سپينه ډوډۍ'' (ژباړه)
#''ارمانونه'' د شعرونو غونډ
#''مرور ماښام'' د شعرونو غونډ
#''د ګلانو سړی'' (ژباړه)
#''شعرونه او شوګيرونه'' د شعرونو غونډ
#''د ماشوم غږ'' د شعرونو غونډ
#''سپينه کوتره'' د لنډو کيسو ټولګه
#''تڼاکه'' د شعرونو غونډ
#''د سيند په غاړه'' د شعرونو غونډ
#''وينې پر ګلاب وينی'' د شعرونو غونډ

== ناچاپه آثار ==
#شاتو کې زهر د لنډو کيسو ټولګه
#زه چې ماشوم وم د ماشومانو لپاره انتباهي کيسې
#ګل شو پاڼې پاڼې د څلوريځو او غزلو ټولګه

== د شعر يوه بېلګه ==
<center>
=== زموږ د کلي لارې ===
{{شعر}}
{{ب|په سرو وينو تکې سرې دي اوس زموږ د کلي لارې|بې ملنګه هديرې دي اوس زموږ د کلي لارې}}
{{ب|ته له ما نه پکې ورک شوې، زه له تا نه پکې ورک شوم|خونړۍ غوندې تيارې دي اوس زموږ د کلي لارې}}
{{ب|تېروو راتېروو پرې جنازې د ځوانيمرګو|بوله جوړې تاترې دي اوس زموږ د کلي لارې}}
{{ب|زه درتلی نه شمه تا ته، ته راتلی نه شې اوس ما ته|د سرونو خطرې دي اوس زموږ د کلي لارې}}
{{ب|ټپي کېږي پکې زړونه او قتلېږي پکې مينې|غم لړلې نندارې دي اوس زموږ د کلي لارې}}
{{ب|د پردو غېږ کې لوی شوي د پردو پسې روان دي|دا په څه خورې ورې دي اوس زموږ د کلي لارې}}
{{ب|څو يزيدو قاتلانو د مينونو کروندې کړې|د مرګونو منظرې دي اوس زموږ د کلي لارې}}
{{ب|سوې ساندې ډېرې ډېرې خو سندرې پکې نه اورو|د غمونو خاطرې دي اوس زموږ د کلي لارې}}
{{ب|خاطرې نورې '''''زړه سوانده''''' چې نه ځي او نه راځي پرې|ځکه شاړې او سپېرې دي اوس زموږ د کلي لارې}}
{{د شعر پای}}
</center>
[[وېشنيزه:پښتانه شاعران]]
[[وېشنيزه:پښتانه ليکوالان]]
[[وېشنيزه:پښتانه]]
