'''عادل الجبیر''' د سعودي عربستان هېواد د بهرنیو چارو اوسمههاله وزیر دی. له څلويښتو کلونو راهسې د سعودي عربستان د بهرنیو چارو وزارت له سعود الفیصل سره و، کال وړاندې د سعودي له واکمنې کورنۍ بهر له واشنګټن سره د ستراتیژیکو اړیکو څښتن او په واشنګټن کې د سعودي سفیر عادل الجبیر د بهرنیو چارو وزیر په توګه وټاکل شو.

دسپټمبر له پېښو را وروسته عادل الجبیر  په سیمه او امریکا کې پېښې په ډېر اهتمام سره څارلې، ان، چې یو ځل د ایران لخوا د نوموړي د ترور ناکامه هڅه هم وشوه. اوس، چې نوموړي په سعودي عربستان کې د ایران دسفارت د تړلو پریکړه کړې ده، له ایران سره یې اړیکې په یمن کې د سعودي عربستان له جګړې وروسته اړیکې ډیرې ترینګلې شوې دي. 

له کومې ورځې، چې سلمان بن عبدالعزیز د سعودي د ټولواک په توګه وټاکل شو، په مهمو برخو کې یې یو لړ د پام وړ بدلون رامنځته کړ او په لومړي ځل یې داسې یو کس یوې مهمې څوکۍ ته غوره کړ، چې له واکمنې کورنۍ سره اړیکې نه لري، له هماغې ورځې د سعودي عربستان د ډیپلوماسۍ فعالیت هم ډیر شوی دی.

عادل الجبیرد ارامې او جدي لهجې څښتن دی، ډیری وخت لویدیز موډ کالي اغوندي. غربي ډیپلومات د نوموړي په اړه وايي: تر ډېره ځایه  عادل الجبیر ځوان دی، له واکمنۍ کورنۍ سره اړیکې نه لري، د دې امکان شته، چې د سعودي عربستان بهرنۍ تګلار به هغسې پاتې شي، چې پخواني وزیر سعود الفیصل ټاکلې وه.

په لاندې کرښو کې به دسعودي عربستان دبهرنیو چارو وزیر ژوند  ته لنډه کتنه وکړو.

==پېدايښت:==

عادل الجبیر د ۱۹۶۲ ز د فبرورۍ په لومړۍ نېټه  په (المجمعة) ښار کې زیږیدلی دی، تره یې الشیخ محمد بن ابراهیم بن جبیر د سعودي په حکومت کې پر لوړو څوکیو کار کړی دی. 

لومړنۍ زده کړې یې په المان کې ترسره کړې دي، پلار یې (احمد محمد الجبیر) په المان کې د سعودي عربستان په فرهنګي مرکز کې دنده درلوده.

عادل الجبیر ورورڼه او خویندې په  واشنګټن کې استوګنه لري.

==زده کړه:==

په اقتصاد او سیاسي علومو کې یې د ټکساس پوهنتون څخه بکالوریس تر لاسه کړی دی او ماستري یې په سیاست او نړیوالو اړیکو کې له جورج ټاون پوهنتون څخه تر لاسه کړې ده.

==کار او دنده:==

په ۱۹۸۶ ز کې په امریکا کې د سعودي عربستان پخواني سفیر بندر بن سلطان په سفارت کې پر دنده وګوماره ځکه نوموړي روانه انګلیسي خبرې کولای شوې. همدلته یې ډیپلوماسي زده کړه، د وخت په تیریدو یې  په عملي توګه ډیپلوماسي او سیاست زده کړل.

==په واشنګټن کې د سعودي عربستان سفیر==

د۲۰۰۶ ز د ډیسمبر پر ۲۱ مه نېټه واشنګټن پوست ولیکل: د سعودي عربستان حکومت د امریکا بهرنیو چارو وزارت ته ویلي دي، چې موږ نیت لرو عادل الجبیر د ترکي بن فیصل ال السعود پر ځای د خپل نوي سفیر په توګه وټاکو، ترکي له پنځلسو میاشتووروسته له خپلې دندې استعفا وړاندې کړې وه، په واشنګټن کې د سفیر په توګه د عادل ټاکنه  د ډیرو لپاره ناڅاپي او د باور وړ نه وه. ډیری کسانو فکر کاوه، چې نوموړی خو په سیاسي کار او فعالیت کې دومره واک نه لري دا مهم سفارت به څرنګه اداره کوي.

==د بهرنیو چارو وزیر==

د۲۰۱۵ ز د اپریل  په  ۲۹ نېټه  عادل الجبیر د سعود الفیصل پر ځای د بهرنیو چارو وزیر وټاکل شو.

==د ترور هڅه== 
د امریکا د حکومت لاسوندونه څرګندوي، چې امریکايي څارګرو په  واشنګټن کې د سعودي عربستان د سفیر عادل الجبیر د ترور هڅه ناکامه کړې ده، د منصور ارباب سیر او غلام شکوري په نوم دوه ایرانیانو د پوښتنو او ګرویږنو پر مهال منلې، چې دوی د سفیر عادل الجبیر د ترور پلان درلود.

د سعودي د بهرنیو چارو وزیر عادل الجبیر په انګلیسي او الماني ژبه روانې خبرې کولای شي، په ۱۹۸۷ ز کې ډیپلوماتیک ډګر ته ننوتې دی، د۱۹۹۰ - ۱۹۹۱ ز کلونو ترمنځ یې د خلیج د لومړۍ جګړې پرمهال د سعودي عربستان په ختیځ کې د مطبوعاتو په ګډ دفتر کې کار کړی دی.
