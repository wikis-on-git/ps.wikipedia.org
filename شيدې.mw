== شیدې ( Milk) ==

شیدې یوه مکدره سپین رنګې مایع ده چې لوړ غذایي ارزښت لرې او د تي لرونکو حیواناتو د تیونو د غدواتو په واسطه تولیدیږي. دا د نوو تولد شویو بچانو لپاره مخکې لدې چې دوۍ د نورو غذایي موادو د هضم قابلیت پیدا کړي د تغذیې ابتدایي منبع تشکیلوي.

د WHO د لارښونو مطابق یوه ماشوم ته په اولو شپږ میاشتو کې یواځې تی ورکول کیږي او له هغه څخه وروسته نور غذایي مواد ورسره یوځاې کیږي.

شیدې د پرولاکتین او اکسیتوسین هورمونونو د تأثیر لاندې د ماشوم د پیدا کیدو څخه وروسته په تیونو کې په تولید شروع کوي.

همدارنګه د شیدو اصطلاح د سپین رنګې غیر حیواني مایع لپاره هم استعمالیږي لکه Soy milk ، Rice milk ، Almond milk ، Coconut milk او داسې نور.

لومړنۍ تولید شوې شیدې د ورږو ( Colostrum) په نوم یادیږي او د مور څخه انتي باډي ګانې ماشوم ته انتقالوي ، پدې معنی چې ورږه د زیات مقدار انتي باډیو لرونکي دي او دا انتي باډي ماشوم له زیات شمیر امراضو څخه ساتي.

ورږه نظر شیدو ته په کمه اندازه غوړ او لکتوز او په زیاته اندازه پروتین او انتي باډی ګانې لري. درې څلور ورځې وروسته ورږه په اسمانې سپین رنګه شیدو بدلیږي چې دا شیدې لوړ مقدار غوړ او کاربوهایریت لري.

د خامو شیدو ترکیب له یوه حیوان څخه بل حیوان ته تفاوت لري خو په عمده توګه د کافي مقدار اوبو ( ۸۰-۹۰٪ ) ، شحمي موادو ، پروتینونو ، لکتوز، منرالونو او ویټامینونو لرونکې دي.

حیواني شیدې د لومړي ځل لپاره هغه وخت د انسانانو په واسطه استعمال شوې کله چې دغه حیوانات اهلي شول ، د غوا شیدې د لومړي ځل لپاره د غذاء په ډول په شرق اوسط کې وکارول شوې.

لکتوز چې یو کابوهایدریت دی او په طبیعت کې په شیدو ، د Forsythia نبات په ګلانو او یوشمیر محدودو استوایي بوټو کې وجود لري ؛ د ماشومانو په واسطه په اسانۍ سره هضمیږي خو ګڼ شمیر کاهل انسانان (تقریباً ۷۵٪ ) د لکتوز د عدم تحمل لرونکي دي. په دغو خلکو کې لکتوز لرونکې شیدې د معدي معایې ستونځو او اسهالاتو لامل ګرځي.

په ۱۸۷۸/۱۱/۱ میلادي کال کې د لومړي ځل لپاره شیدې په بوتل کې تولید شوې چې همدې ورځې ته د شیدو ورځ ویل کیږي او په ځینو هیوادونو کې دا ورځ لمانځل کیږي.

شیدې په دوه ډوله مصرفیږي:

۱- په طبیعي شکل د شیدو مصرف.

۲- د شیدو د محصولاتو مصرف.

اکثره خلک د شیدو څخه په خپل طبیعي شکل ګټه اخلي او ځینې نور د شیدو له محصولاتو څخه اسنفاده کوي.

زیات شمیر غذایي محصولات له شیدو څخه لاسته راځي لکه کریم ، کوچ ، مستې ، پوڅه ، پیروی ، تروې ، کورت ، چکه ، ایسکریم او داسې نور.

انسانان د مختلفو حیواناتو ( وزې ، میږې ، غوا ، میښې ، اوښې او داسې نورو )د شیدو څخه په مختلفو ډولونو استفاده کوي.

ښځینه تي لرونکي حیوانات خپل نوي زیږیدلي بچیان د همدې شیدو په واسطه تغذیه کوي.

د حیواناتو هره نوعه د خپل بچي د ضرورت مطابق شیدې جوړوي او ترکیب یې د حیواناتو له یوې نوعې څخه بلې نوعې ته تفاوت لري چې دا تفاوت نظر د بچي ضرورت ته عیار شوی دی.

د نمونې په توګه هغه حیوانات چې زر زر لوییږي ( لکه غوا چې په ۵۰ ورځو کې د خپل وزن دوه برابره وزن اخلي ) شیدې یې د پروتینو لوړه اندازه لري او برعکس هغه حیوانات چې د شحمو یوه ډبل پوړ جوړوي او زیاتو غوړو ته اړتیا لري شیدې یې هم د شحمو څخه غني وي.

دشیدو د تولید اندازه د غذاء په نوعیت ، ښه والي او خرابوالي پورې اړه لري .

په ټوله نوۍ کې شیدې او دهغو محصولات په تجارتي توګه تولید او خرڅیږي.

په پرمختللو هیوادونو کې شیدې د یوشمیر ماشینونو په واسطه لوسل کیږي چې د Automated milking equipment په نوم یادیږي .

په غربي هیوادونو کې تقریباً ټولې شیدې له غواوو څخه لاسته راځي، د امریکا په متحده ایالاتو کې ۹۰٪ ، په لویه بریطانیا کې ۸۰٪ لبنیات تولیدونکې غواوې د Hosleistin له نوعې څخه دي ، په امریکا کې نورې لبنیات تولیدونکې غواوې عبارت دي له : Ayrshire ، Brown ، Swiss ، Guemosey ، Jersy او Milking shorthom څخه.

په ټوله نړۍ کې د شیدو زیات تولیدونکی هیواد هند دی ، وروسته په ترتیب سره امریکا ، جرمني او پاکستان هیوادونه دي.

د شیدو فزیکي او کیمیاوي جوړښت:

شیدې په اوبو کې د شحمو او پروتینونو یو Emulsion یا کلویید دی، شحم د Butter fat ګلوبیولونو په شکل پکې وجود لري. هر شحمي ګلوبیول د یوې غشاء په واسطه احاطه شوی کومه چې د فاسفولیپیدو او پروتینو څخه جوړه شوې ده. دغه غشاء له یوې خوا نه پریږدي چې دغه ګلوبیولونه سره یوځای شي او له بلې خوا دغه ګلوبیولونه د هغو انزایمونو له هضمي تأثیر څخه ساتي کوم چې د شیدو په مایع برخه کې وجود لري.

د غوا په خامو شیدو کې دغه شحمي ګلوبیولونه په اوسط ډول ۴ مایکرومتره جسامت لري.

په شحمو کې منحل ویټامینونه لکه A ، D ، E او K د شیدو په شحمي برخه کې وجود لري.

په همدې ډول د شیدو شحمي برخه ؛ اړین شحمي اسیدونه ( چې په بدن کې نشي جوړولی ) هم په خپل جوړښت لري.

د شیدو په مایع برخه کې غټ ترین جوړښت د Casein پروتین د micelles څخه عبارت دی.

په هر micelle کې د پروتین په زرګونو مالیکولونه وجود لري چې دغه مالیکولونه یو له بل سره د کلسیم فاسفیت دوړو ذراتو په واسطه نښتي دي.

هر micelle تقریباً کروي( Spherical ) شکل او د یو مایکرو متر ۱/۱۰ برخه قطر لري.<br />
Casein پروتین څلور ډولونه لري چې په مجموعي توګه د شیدو د پروتین د وزن ۸۰٪ جوړوي. Casein یو بشپړ پروتین دی ؛ یعنې ټول اړین امینو اسیدونه چې عضویت یې نشي جوړولی په Casein کې وجود لري.

د Casein پروتین خارجي طبقه د Kappa casein څخه جوړه شوې ده چې دا Kappa casein د منفي برقي چارچ لرونکې طبقه ده نو ځکه یو بل دفع کوي او نه پریږدي چې micelle یو له بل سره ونښلي.

شحمي ګلوبیولونه او د کاسین پروتین مایسل په ګډه د شیدو د سپین رنګ په رامنځته کولو کې برخه اخلي.

شحمي ګلوبیولونه یو مقدار زیړ نارنجي کاروتین ( Carotene) لري چې دا مواد په ځینو نسلونو لکه Guemsey او Jersey رمو کې زیات وي او دا زیاتوالی د دوۍ شیدو ته کریمي یا سور ته مایل رنګ وربښي.

شیدې د کاسین څخه پرته زیات شمیر نور پروتینونه هم لري ، دغه نور پروتینونه نظر Casein ته په اوبو کې ډیر منحل دي او همدارنګه د کاسین په شان غټ ساختمانونه هم نه جوړوي ، دغو پروتینو ته Whey proteins ویل کیږي او دا په دې خاطر چې د مستو د جوړیدو په وخت کې چې کاسین لخته کیږي دغه نور پروتینونه په Whey ( د شیدو هغه مایع برخه چې په مستو باندې له بدلیدو وروسته پاته کیږي) کې پاته کیږي.

Whey protein د شیدو د پروتینو دوزن ۲۰٪ جوړوي او ډیر عام پروتین یې د Lactoglobuline په نوم یادیږي.

د شیدو قند چې د لکتوز په نوم یادیږي د ګلوکوز او ګلکتوز څخه جوړشوی دی ، شیدو ته خوږ خوند ورکوي ، د شیدو د جوړښت ۵٪ او د شیدو د کالوري ۴۰٪ جوړوي.

شیدې په خپل جوړښت کې ګڼ شمیر منرالونه لري چې تر ټولو زیات یې کلسیم او فاسفورس دي ، همدارنګه په کمه اندازه پوتاشیم ، سودیم ، سلفر ، المونیم ، مس ، ایودین ، منګنیز او زینک هم په شیدو کې وجود لري.

شیدې د کلسیم یوه ډیره غني منبع ده ، د نمونې په ډول یو لیتر شیدې د ۲۱ هګیو یا ۱۲ کیلو ګرامه سرې غوښې او یا ۲٫۲ کیلو ګرامه بشپړغنمو ( د غنمو مغز له پوستکي سره ) د مړې په اندازه کلسیم لري.

شیدې د A او B2 ویټامینونو یوه په زړه پورې منع ده. په همدې ډول نور ویټامینونه هم په شیدو کې په کمه اندازه وجود لري ، نو ځکه په تجارتي شیدو کې ډي ویټامینونه علاوه کیږي.

همدارنګه په خامو شیدو کې د وینې سپین حجرات ، د تیونو د غدواتو حجرات ، مختلفې بکتریاګانې او زیات شمیر مختلف فعال انزایمونه وجود لري.<br />
د شیدو ترکیب لکه څرنګه چې ورته اشاره وشوه په مختلفو حیواناتو کې فرق کوي.
د خرې او اسپې شیدې د شحمو کم مقدار لري حال داچې د Seals او Whales شیدې له ۵۰٪ څخه زیات شحم لري.
په هغو شیدو کې چې د تجارت لپاره ورڅخه استفاده کیږي یوشمیر مواد لکه ویټامین ډي ، ویټامین A ورعلاوه کیږي او شحمي مواد یې کمیږي.
د شیدو پخول ( Pasteurization):

په دې عملیه کې شیدو ته د حرارت ورکولو په واسطه ټول مضره مایکرو ارګانیزمونه وژل کیږي او بیا شیدې بیرته یخیږي چې وروسته ذخیره او یا کوم بل ځای ته انتقالیږي.
دغه شیدې باید په یخ ځاې کې وساتل شي ترڅو خپل تازه والی له لاسه ورنه کړي .
په دغو شیدو له پاسه دوخت د ختمیدو نیټه لیکل کیږي چې له هغه تاریخ څخه ورسته باید استعمال نشي.
یوه نوې عملیه چې د Ultra pasteurization په نوم یادیږي او په دې کې شیدو ته د لږ وخت لپاره ډیر لوړ حرارت ورکول کیږي چې بیا دا شیدې دزیات وخت لپاره د استفادې وړ دي.
Microfiltration : دې عملیې په قسمي توګه د Pasteurization ځای نیولی دی ، او هغه شیدې چې په دې کې لاسته راځي اوږد Shelf life لري او په خوند کې یې هم کوم تغیر نه رامنځته کیږي ، په دې عملیه کې کریم له Whey برخې څخه جدا کیږي او بیا Whey برخه د Ceramic microfiltrers څخه تیریږي چې په نتیجه کې ۹۹٫۹٪ مایکرو ارګانیزمونه له شیدو څخه پاکیږي ، حال داچې په Pasteurization کې ۹۵٪ مایکرو ارګانیزمونه لمنځه ځي.
د شیدو کریم برخه جدا پاستورایز کیږي او وروسته دواړه بیرته سره ګډیږي.<br />
==سرچينې==
{{reflist}}
<ref>Microsoft Encarta encyclopedia, 2005</ref><br />
http://en.wikipedia.org/wiki/Milk
http://en.wikipedia.org/wiki/Breastmilk
http://dspace.dial.pipex.com/town/park/gfm11/nomilkgif/LACTOSE.JPG
[http://www.ilri.org/infoserv/webpub/fulldocs/ilca_manual4/milkchemistry%20.htm http://www.ilri.org/infoserv/webpub/fulldocs/ilca_manual4/milkchemistry .htm]
