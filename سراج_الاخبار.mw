سراج الاخبار د افغانستان له لومړنیو ورځپاڼو څخه ده چې د عبدالرووف خان په مدیریت چې د افغانستان د شاهي ښوونځي ښوونکی و، د امیر حبیب الله خان خان په پېر کې یې په خپرونو پیل وکړ.

دا ورځپاڼه په افغانستان کې د لومړنۍ پېل شوې ورځپاڼې؛ شمس النهار چې په ۱۲۸۲هجري کې بنده شوې وه، له بندونې پوره ۲۸ کالو پورې په هېواد کې د ورځپاڼې چاپېدنې هڅه چا ونه کړه. په وروستیو کې د [[امیر حبیب الله خان]] په پېر کې یو شمېر روڼ آندو د ۱۹۰۵ز کال د سراج الاخبار ټولنې (انجمن سراج الاخبار) او له حکومته د رسمي غوښتنلیک په وسیله د (سراج الاخبار افغانستان) په نامه جریدې چې د هېواد دویمه جریده یې بللی شو، د چاپونې غوښتنه وکړه.
