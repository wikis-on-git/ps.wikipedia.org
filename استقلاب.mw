[[دوتنه:ATP-3D-vdW.png|بټنوک|دانرژۍ زېرمه کولواو کارولو په منځ کې ]]
'''استقلاب''' (په انګرېزي: ''Metabolism'') په بدن کې د هغو [[ژونکه|ژونکو]] کړنچارو ټولګه ده چې انرژي پکې جوړه ، زېرمه او ژونديو ووبونو (نسجونو) ته رسېږي ، يا په بل عبارت په ژونديو سېلونو کې د کيمياوي او پږني بدلونونو ټولګه له استقلاب څخه په مانا راوځي . ميټابوليزم دوه پړاوونه لري . يو ېې [[انابوليزم]] او بل ېې [[کېټابوليزم]] يادېږي . انابوليزم چې ترې څخه په دې کې ساده خوراکي توکي ، لکه کاربوهايډرېټ ، [[امينو اسيد|امينو اسيدونه]] ، او شحمونه(د بدن غوړ) په پېچلو ، مغلقو او مرکبو موادو بدلېږي . د بدن ووبونو د جوړښت له پاره پکارلوېږي . کېټابوليزم په دې پړاؤ کې مغلق مواد، لکه خواړه او د بدن ووبونه په ساده موادو بدلېږي او انرژي ترې جوړېږي او بدن له نوموړې انرژۍ څخه د خپل ترميم او ساتلو له پاره کار اخلي او هغه مواد چې له مېټابوليزم څخه لاس ته راځي د مېټابوليت په نوم يادېږي . د هر شخص بدن يوه اندازه خوراکي موادو ته اړتيا لري ، تر څواساسي استقلاب د ژوندي پاتې کېدو له پاره ترسره کړي، او د هر شخص د يوې ورځې خوراکي اړتيا د هغه د عمر وزن ، دبدن د شحمودسلنې ګړندتياؤ په اساس سمبالېږي. له مخې ېې د روغ او ناروغ په صحي حالت پورې او د نورو فکټورونو له مخې توپیر لري . په همدې ډول د بدن د استقلاب کچه د اومېندوارۍ ، خوارځواکۍ ، ناروغيو او نورو بېلابېلاو فکټورونو څخه اغېزمنه کېږي . 

== د کاربوهايډرېټونو استقلاب == 
[[کاربوهايډرېټ]] د يوشخص د ورځينۍ انرژۍ په سلو کې له ۵۰ څخه ۶۰ سلنه اړتيا پوره کوي . د خوراکي توکيو له هر ګرام کاربوهايډرېټ څخه ۴ کالوري انرژي د استقلاب په پايله کې ترلاسه کېږي . ټول کاربوهايډرېټونه په مونو سکرايډونو باندې شنل کېږي او د [[ګلوکوز (C6H12O2)]] په بڼه چې يوه ساده خوږنه(قند) ده جذبېږي . ګلوکوز په ځيګر او غړو (عضلاتو) کې ښايي په [[ګلايکوجن]] بدل او زېرمه شي . په سېلونو کې ګلوکوز په اوبو او [[کاربن ډای اوکسايډ]] سره اوکسيډايز (د آکسيجن او نورو عنضرونو يا توکيو ګډوله )کېږي، چې انرژي او تودوخه ورسره خوشې کېږي پورتنۍ کړنه د [[انسولين]] او ځينو نورو هورمونونو، لکه [[تايروکسين]] ، ګلوکوز او کورټيکوسټرايډو موجوديت ته اړتيا لري. د کاربوهايډرېټو کمښت په بدن کې د وزن د کمېدلو ، د پروټينو د لږوالي او ستړياسبب کېږي .

== د شحمونو استقلاب ==
شحم يا غوړي د بدن د انرژۍ منځی بلل کېږي . په بله وينا، د بدن د انرژۍ مرکزي منبع ده . زموږ بدن کولای شي چې غوړي په ډېره اندازه سره زېرمه کړي . له يوه ګرام شحم څخه د استقلاب په پايله کې ۹ کېلوري انرژي ترلاسه کېږي . تقریبآ په سلو کې ۹۰ سلنه غوړ چې له نباتي او حیواني موادو څخه لاسته راځي د ټرايګلاسرایډونو (Triglyceride) يا ساده شحمونو په ډول دي او پاتې په سلو کې د کولسټرول يا مرکبو شحمونو په ډول دي . ساده شحمونه له جذب څخه وروسته بېرته په طبعي شحمونو بدلېږي . په شحمي ووبونو کې زېرمه کېږي او له اوکسيډایز کېدو څخه کاربن ډای اوکسايډ اوبه اوانرژي آزادېږي او مرکب شحمونه د سېلي (حجروي) غشأ د جوړښت او د عصبي ووبونو د جوړښت او د غوړو ورته موادو د لېږد لپاره پّ بدن کې مهم رول لوبوي . د شحم د کموالي له امله ستړيا او د پوستکي وچواله منځته راځياو د شحم د سويې د زياتوالي په صورت کې د وينې د فشار لوړوالی او د زړه ناروغي منځ ته راځي . 

== د پروټينو استقلاب == 
د پروټينو استقلاب د سېلونو او ووبونو د ترميم او ودې له پاره ډېره ستره او اساسي خوراکي توکي هر ګرام پروټين څخه چې د نباتي يا حيواني خواړو څخه لاس ته راځي په بدن کې ۴ کالوري انرژي ترلاسه کېږي . پروټينونه په بدن کې په کيمياوي توګه په امينو اسيدونو تجزيه کېږي او جذبېږي . نوموړي [[امينو اسيد|امينو اسیدونه]] بېرته سره يو ځای او د بدن پروټينونه جوړوي په هغو حالاتو کې چې په بدن کې د انرژۍ نورې منابع کمې وې .پروټينونه په [[امينو اسيد|ا مينو اسيدونو]] تجزيه کېږي او انرژي راجوړوي .

== د غړيو استقلاب ==
ټول سېلونه او له دغو سېلونو څخه جوړ شوي غړي (عضلات) د کار د سرته رسولو له پاره انرژي مصرفوي د کيمياوي انرژۍ منبع A.T.P يا Tiriphasphate Adenosin يا په A.D.P يا Diphasphate Adenosin بدلېږي او که انرژي ته د لږ وخت له پاره اړتيا وي،نو A.d.p بېرته په A.T.P بدلېږي . کاربوهايډرېټونه په هوازی او غیر هوازی توګه په استقلاب کې رسېدای شي. په شدیده و تمريناتو کې کله چې ګلايکوجن مصرف شي شحمي آزاد اسیدونه د انرژۍ منبع جوړوي . 

== د درملو استقلاب ==
د درملو مېټابوليزم يا استقلاب زياته برخه په [[ځيګر]] کې ترسره کېږي خو ځينې وخت پّ [[پښتورګی|پښتورګو]] ، [[کولمه|کولمو]] او پوستکي کې هم د درملو استقلاب ترسره کېږي . کله چې د درملو استقلاب په ځيګر کې ترسره شي د درملو انحلاليت په غوړ کې کمېږي او فارمکالوژيک اغېزې ، بدلون مومي ، يانې درمل د انزايمونو په واسطه تجزيه کېږي او په دوهم پړاؤ کې تجزيه شوې برخه له داخل المنشه موادو ، لکه ګلوکورنيک اسيد سره يوځای کېږي او له بدن څخه طراح که درمل په بدن کې د استقلاب په واسطه په اوبو کې منحل او اطراح نشي نو د يوې عمومي بېهوښه کوونکي درمل له تطبیق څخه وروسته به ناروغ تقریبآ د ټول عمر له پاره په هوښ رانشي .

== سر چينې ==
* د اريانا دايره المعارف مخونه ۳۶۱ـ۳۶۲.









[[وېشنيزه:ژونکيميا]]

[[an:Metabolismo]]
[[ar:تمثيل غذائي]]
[[ast:Metabolismu]]
[[be:Метабалізм]]
[[be-x-old:Мэтабалізм]]
[[bg:Метаболизъм]]
[[br:Metabolegezh]]
[[bs:Metabolizam]]
[[ca:Metabolisme]]
[[cs:Metabolismus]]
[[cy:Metabolaeth]]
[[da:Stofskifte]]
[[de:Stoffwechsel]]
[[el:Μεταβολισμός]]
[[en:Metabolism]]
[[eo:Metabolo]]
[[es:Metabolismo]]
[[et:Metabolism]]
[[eu:Metabolismo]]
[[fa:دگرگشت]]
[[fi:Aineenvaihdunta]]
[[fr:Métabolisme]]
[[gl:Metabolismo]]
[[gu:ચયાપચય]]
[[he:מטבוליזם]]
[[hi:चयापचय]]
[[hif:Metabolism]]
[[hr:Metabolizam]]
[[ht:Metabolis]]
[[hu:Anyagcsere]]
[[id:Metabolisme]]
[[io:Metabolio]]
[[is:Efnaskipti]]
[[it:Metabolismo]]
[[ja:代謝]]
[[jv:Metabolisme]]
[[kaa:Metabolizm]]
[[kk:Экологиялық метаболизм]]
[[ko:물질대사]]
[[krc:Метаболизм]]
[[la:Metabolismus]]
[[lb:Metabolismus]]
[[lt:Metabolizmas]]
[[lv:Vielmaiņa]]
[[mk:Метаболизам]]
[[ml:ഉപാപചയം]]
[[mn:Бодисын солилцоо]]
[[ms:Metabolisme]]
[[nds:Stoffwessel]]
[[nl:Stofwisseling]]
[[nn:Stoffskifte]]
[[no:Stoffskifte]]
[[oc:Metabolisme]]
[[pl:Metabolizm]]
[[pnb:میٹابولزم]]
[[pt:Metabolismo]]
[[qu:Imayay yamkiy]]
[[ro:Metabolism]]
[[ru:Метаболизм]]
[[rue:Метаболізм]]
[[sah:Метаболизм]]
[[sh:Metabolizam]]
[[simple:Metabolism]]
[[sk:Látková premena]]
[[sl:Presnova]]
[[sq:Metabolizmi]]
[[sr:Метаболизам]]
[[su:Métabolisme]]
[[sv:Metabolism]]
[[ta:வளர்சிதைமாற்றம்]]
[[th:กระบวนการสร้างและสลาย]]
[[tl:Metabolismo]]
[[tr:Metabolizma]]
[[tt:Метаболизм]]
[[uk:Обмін речовин]]
[[ur:استِقلاب]]
[[vi:Trao đổi chất]]
[[war:Metabolismo]]
[[yi:מעטאבאליזם]]
[[zh:代谢]]
[[zh-min-nan:Tāi-siā]]
