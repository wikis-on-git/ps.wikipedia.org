[[دوتنه:Dost-Mohammad-Khan-Kamil.png|بټنوک|دوست محمد خان کامل]]
دوست محمد خان کامل مومند (زوکړه د ۱۹۱۵ زېږديز کال د ډيسمبر ۱۶، [[پېښور]]-مړينه د ۱۹۸۱ ز کال د فبرورۍ ۲۳) د [[خيبر پښتونخوا]] يو پښتون [[شاعر]]، [[اديب]] او [[ليکوال]] وو. 

== مخينه ==
دوست محمد خان کامل د ۱۹۱۵ ز کال د ډيسمبر مياشتې پر 16 نېټه د پېښور د قاضي خېلو په مالت كې زېږېدلى وو. د هغه د پلار نوم فرجون خان وو. پلار نیکه ېې د [[نوښار]] تحصیل د ډاگۍ نومې کلي اوسېدونکي ول، خو د کامل پلار د ملازمت په سلسله کې پېښور کې مېشت شوی وو. د هغه مشران د [[بډه بېره|بډه بېرې]] اوسیدونکي ول.

کامل لومړنۍ زده كړې په پېښور كې ترسره كړې وې. يانې مېټرک د گورنمنټ هایی سکول مردان نه په کال ۱۹۳۲ کې کړې وه. دمیټرک نه وروسته د پېښور په اسلامیه کالج  کې داخل شو. د کالج د خېبر مېگزین مدیر وو. اسلامیه کالج کې دایف.ای کولو نه پس د بي.ای لپاره ایډورډز کالج ته ولاړ. هلته ېې پر ۱۹۳۶ ز کال بی ـ ای نه پس فلسفه کې داېم ـ ای او اېل ـ اېل ـبی کولو د پاره [[عليگړ]] پوهنتون ته ولاړ. له دغه پوهنتون څخه يې دغه دواړه ډگرۍ حاصلې کړې. پر ۱۹۳۹ ز کال ېې وکالت پریکټس شروع کړ او په [[سیاست]] کې ېې هم عملي برخه واخسته. پر ۱۹۴۷ ز کال ېې د سرحد مسلم سټوډنس فېډړیشن د صدر په توگه د کانگرسي حکومت خلاف د سويل نافرمانۍ په تحریک کې برخه واخيسته او جېل ته هم لاړ وو.

دوست محمد کامل د [[پښتو ادب]] د هغو څېړونکو په شمېر کې دی، چې تر اوسه یی څېړنه چا په مشکله رد کړې ده. پر [[خوشال خان خټک]] باندې د هغه څېړنه د سند درجه لري. پر خوشال سربېره یې د مغلو د دور په [[تاریخ]] ژور نظر لرلو. د هغه څېړنه په ژورو بنسټونو ولاړه ده. د هغه د اردو ژبې خوشحال خان خټک نومې کتاب د خوشحال بابا په اړه د اتهارټی حېثیت لري. د دغه کتاب نه علاوه ېې د خوشحال بابا کلیات مرتب کړي دي او د مدلله حاشیه يې ورباندې لیکلې ده.

دتاریخ مرصع  مرتب کول او ورباندې پراخه نوټونه لیکل دهغه بله لوېه کارنامه ده .

د سکندر خان خټک دېوان ېې  هم مرتب کړي دي او درحمن بابا په ژوند او فن ېې هم پښتو کې تحقیق کتاب لیکلی دی . خوشحال بابا په حقله ېې  دخارجي  محقیقینو د سوداگانود لرې  کولو دپاره په انگریزۍ کې (آن ای فارن ایپروچ تو خوشحال ) په نوم یو تحقیقي کتاب لیکلی ،دځنو نوروڅېړونکوله زړه څخه د سودا دويستلو دپاره ېې په ۱۶۳۰ سنه  کتاب لیکلی دی چې په کې ېې دځنو تاریخي ټکو روښانتېا کړې ده  . دتحقیق او تنقید نه علاوه ېې پښتو او فارسی کې شاعري هم کوله .

دپښتو شاعرۍ مجموعه ېې « دفکرونو ډيوې»  او دفارسی شاعری یی د«خم خانه یثرب » په نوم شایع شوي دي . دپښتو ادب دا لوې محسن په ۳۲ فرورۍ ۱۹۸۱ وفات شو او د ډاگی په ادیره کښی خاورو ته وسپارلی شه

== زده کړې ==
[[دوتنه:Dost-Muhammad-Khan-Kamil.png|کيڼ|بټنوک|250px|دوست محمد خان کامل]]

== دندې ==
== چاپ شوي آثار ==
# په پردۍ ژبه خوشحال ته رسېدنه On a Foreign Approach to Khushal (په انگرېزي ژبه),
#. د خوشحال خان خټک ديوان (سريزه), لومړی او دويم ټوک - د چاپ کالونه ۱۹۵۲ ز. او ۱۹۶۰ ز.
#. د سکندر خان خټک ديوان (سريزه), لومړی او دويم ټوک - د چاپ کالونه ۱۹۵۳ ز. او ۱۹۵۸ ز.
#. رحمان بابا - لومړی او دويم ټوک - د چاپ کالونه ۱۹۵۸ ز.
#. تاريخ مراسع - ليکوال افضل خان - کامل د دې اثر په اړه څېړنه کښلې چې د اصلي متن دوه برابره حجم لري - د چاپ کال ۱۹۷۵ ز.
#. 1630 وروسته د ميلاده,
#. د فکرونو ډيوې (د کامل د شعرونو ټولگه) - د چاپ کال ډېسمبر، ۱۹۹۳ ز..
#. خوشحال خان خټک, ۱۹۵۱ ز.
9. په رحمان بابا يو نوی کتاب - چاپکال ۱۹۵۹ ز.  
==اخځونه==
# http://www.kitabtoon.com/jwandlik/view.article.php?41/c0
# http://paktia_pa_dag_ke.bloguna.tolafghan.com/posts/3359
# http://lokrana.bloguna.tolafghan.com/posts/9532
























[[وېشنيزه:پښتانه ليکوال]]
