[[دوتنه:Dost-Mohammad-Khan-Kamil.png|بټنوک|دوست محمد خان کامل]]
دوست محمد خان کامل مومند (زوکړه د ۱۹۱۵ زېږديز کال د ډيسمبر ۱۶، [[پېښور]]-مړينه د ۱۹۸۱ ز کال د فبرورۍ ۲۳) د [[خيبر پښتونخوا]] يو پښتون [[شاعر]]، [[اديب]] او [[ليکوال]] وو. 

== مخينه ==
دوست محمد خان کامل د ۱۹۱۵ ز کال د ډيسمبر مياشتې پر ۱۶ نېټه د پېښور د قاضي خېلو په مالت كې زېږېدلى وو. د هغه د پلار نوم فرجون خان وو. پلار نیکه ېې د [[نوښار]] تحصیل د ډاگۍ نومې کلي اوسېدل، خو د کامل پلار د ملازمت په سلسله په پېښور کې مېشت شوی وو. د هغه مشران د [[بډه بېره|بډه بېرې]] اوسیدونکي ول.

کامل لومړنۍ زده كړې په پېښور كې ترسره كړې وې. يانې مېټرک د گورنمنټ هایی سکول مردان نه په کال ۱۹۳۲ کې کړې وه. دمیټرک نه وروسته د پېښور په اسلامیه کالج  کې داخل شو. د کالج د خېبر مېگزین مدیر وو. اسلامیه کالج کې دایف.ای کولو نه پس د بي.ای لپاره ایډورډز کالج ته ولاړ. هلته ېې پر ۱۹۳۶ ز کال بی ـ ای نه پس [[فلسفه]] کې داېم ـ ای او اېل ـ اېل ـبی کولو د پاره [[عليگړ]] پوهنتون ته ولاړ. له دغه پوهنتون څخه يې دغه دواړه ډگرۍ حاصلې کړې. پر ۱۹۳۹ ز کال ېې وکالت پریکټس شروع کړ او په [[سیاست]] کې ېې هم عملي برخه واخسته. پر ۱۹۴۷ ز کال ېې د سرحد مسلم سټوډنس فېډړیشن د صدر په توگه د کانگرسي حکومت خلاف د سويل نافرمانۍ په تحریک کې برخه واخيسته او جېل ته هم لاړ وو.

دوست محمد کامل د [[پښتو ادب]] د هغو څېړونکو په شمېر کې دی، چې تر اوسه یی څېړنه چا په مشکله رد کړې ده. پر [[خوشال خان خټک]] باندې د هغه څېړنه د سند درجه لري. پر خوشال سربېره یې د مغلو د دور په [[تاریخ]] ژور نظر لرلو. د هغه څېړنه په ژورو بنسټونو ولاړه ده. د هغه د اردو ژبې خوشحال خان خټک نومې کتاب د خوشحال بابا په اړه د اتهارټی حېثیت لري. د دغه کتاب نه علاوه ېې د خوشحال بابا کلیات مرتب کړي دي او د مدلله حاشیه يې ورباندې لیکلې ده. د تاریخ مرصع مرتب کول او ورباندې پراخه نوټونه لیکل د هغه بل څېړنيز کار دی.

د [[سکندر خان خټک]] دېوان ېې  هم مرتب کړی او د [[رحمان بابا]] په ژوند او فن ېې هم په پښتو کې څېړنيز کتاب لیکلی دی. د خوشحال بابا په اړه يې د بهرنيو څېړونکيو د سوداگانو د لرې  کولو لپاره په انگریزۍ کې «آن ای فارن ایپروچ تو خوشحال» په نوم یو څېړنيز کتاب لیکلی. د ځينو نورو څېړونکو له زړه څخه د سودا د ويستلو لپاره ېې پر ۱۶۳۰ سنه کتاب لیکلی دی چې په کې ېې د ځينو تاریخي ټکو روښانتېا کړې ده. پر څېړنې او تنقید سربېره کامل صاحب پښتو او فارسي کې هم شاعري کړې ده.د پښتو شاعرۍ ټولگه ېې «د فکرونو ډيوې»  او د فارسي شاعرۍ هغه یې د «خم خانه یثرب» په نومونو نومولې دي. 



== زده کړې ==
[[دوتنه:Dost-Muhammad-Khan-Kamil.png|کيڼ|بټنوک|250px|دوست محمد خان کامل]]

== دندې == 

==مړينه== 
 د پښتو ادب دا لوی محسن د ۱۹۸۱ ز کال د فبرورۍ پر ۲۳ د يوې ناروغۍ نه پس په ليډي ريډنګ [[روغتون]] كې وفات شو او د ډاگې په ادیره کې خاورو ته وسپارل شو. نوموړی په پشونگړو كې د خپلې مور قبر سره خوا كې خاورو ته وسپارل شو. پشونگړو كې د تدفين وجه دا وه، چې د ذاكر حسين يعنې د كامل مومند صاحب د برخوردار په قول، د كامل صاحب كلي كې خپل يو عزيز تربور سره طبيعت نه لګېده؛ نو كامل صاحب وصيت وكړو، چې ما به په دې كلي كې نه ښخوئ، يا مې د رحمان بابا هديره كې خاورو ته وسپارئ او يا پشونگړو كې د مور قبر سره؛ دغه وجه ده، چې كامل صاحب د مور قبر سره دفن كړاى شو. 

== چاپ شوي آثار ==
# په پردۍ ژبه خوشحال ته رسېدنه On a Foreign Approach to Khushal (په انگرېزي ژبه).
#. د خوشحال خان خټک ديوان (سريزه)، لومړی او دويم ټوک، د چاپ کالونه ۱۹۵۲ ز. او ۱۹۶۰ ز.
#. د سکندر خان خټک ديوان (سريزه)، لومړی او دويم ټوک، د چاپ کالونه ۱۹۵۳ ز. او ۱۹۵۸ ز.
#. رحمان بابا، لومړی او دويم ټوک، د چاپ کالونه ۱۹۵۸ ز.
#. تاريخ مراسع، ليکوال [[افضل خان خټک]]، کامل د دې اثر په اړه څېړنه کښلې چې د اصلي متن دوه برابره حجم لري، د چاپ کال ۱۹۷۵ ز.
#. 1630 وروسته د ميلاده.
#. د فکرونو ډيوې (د کامل د شعرونو ټولگه) - د چاپ کال ډېسمبر، ۱۹۹۳ ز..
#. خوشحال خان خټک، ۱۹۵۱ ز.
9. په رحمان بابا يو نوی کتاب، چاپکال ۱۹۵۹ ز.  
==اخځونه==
# http://www.kitabtoon.com/jwandlik/view.article.php?41/c0
# http://paktia_pa_dag_ke.bloguna.tolafghan.com/posts/3359
# http://lokrana.bloguna.tolafghan.com/posts/9532
























[[وېشنيزه:پښتانه ليکوال]]
