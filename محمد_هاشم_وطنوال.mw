[[دوتنه:محمد هاشم وطنوال.jpg|کيڼ|250px|بټنوک|محمد هاشم وطنوال]]
'''محمد هاشم وطنوال''' (۱۳۳۱ هـ. ل. - ۲۶ د چنګاښ، ۱۳۹۰ هـ. ل) ''(په انګرېزي: Mohammad Hashem Watanwal)'' افغان سياستوال او د ولسي جرګې مخکېنى غړى و، چې څه موده مخکې په کابل کې د وسله والو په بريد کې ووژل شو.

==مخينه==
محمد هاشم وطنوال د  محمد عمر زوی ، پر ۱۳۳۱ لمریز کال د روزګان ولایت د مرکز [[ترین کوټ]] ښار د [[طوري کلی|توري]] په کلي کې نړۍ ته سترګې غړولې وې . 

==زده کړې==
خپلې دینې مروجې زده کړې يې له خپلو سیمه ییزو دیني پوهانو څخه وکړې . لومړنۍ او منځنۍ زده کړې يې د ترینکوټ د [[سيدال خان ناصر|سیدال ناصري]] په لېسه او لوړې زده کړې يې د کېمیا او بیولوجۍ په څانګو کې [[د کابل پوهنتون]] د ساینس په پوهنځي کې سرته ورسولې . 

==دندې==
وطنوال د خپل دنده ییز فعالیت په ترڅ کې د [[کابل]] ښار د ساینس مرکز او بیا [[د ارزګان ولایت]] د پوهنې مدیریت د سوپر ایزور ، د پوهنې وزارت د اداري ريس او مرستیال ، [[د هرات ولایت]] مستوفي ، د ټولګټو ( فواید عامې ) وزارت د کورجوړونې د تصدۍ ريس ، [[د کورنیو چارو وزارت]] د اداري ريس او مرستیال ، د لوګر او خوست ولایتونو د والي او د سیمه ییزو ارګانونو د څانګې د ريس په توګه خپلې دندې  ترسره کړي دي . 
وطنوال [[د روزګان ولایت]] د با نفوذه شخصیت په توګه له هماغه ولایت څخه د ولسي جرګې پېنځلسمې او شپاړسمې دورې ته د خلکو د رایو په ګټلو سره د وکیل په توګه بریالی شوی و  . 
محمد هاشم وطنوال د ولسي جرګې په ۱۵ دوره کې د خلکو د کارنده استازي په توګه د مرکزي تفتیش د کمیسیون د ریس او د درېیم خط د پارلماني ګروپ د کارنده غړي په توګه هم دندې سرته رسولې دي . وطنوال په وروستیو کې ( له مړینې نه مخکې ) د ولسې جرګې په دغه دوره کې د دفاعي چارو د کمیسیون د مرستیال په توګه دنده ترسره کوله . 
محمد هاشم وطنوال د خپلو سیاسي هلو ځلو په لړ کې له خپلو نورو ملګرو سره پر ۱۳۸۲ لمریز کال د [[افغانستان]] د ملي ګوند بنسټ کېښود او دا مهال د دې ګوند د مشرتابه شورا غړی وو . 

== مړينه ==
د ۱۳۹۰ لمریز کال د چنګاښ د میاشتې پر ۲۶ نېټه ( د ۲۰۱۱ ز کال د جولای پر ۱۶ ) د يکشنبې(توار، يوه نۍ) پر ورځ د ماښام پر اتو بجو د اوسيني افغان حکومت د مخالفانو له خوا د [[کابل]] ښار په څلورمه کارته کې د یو ه ترهګریز برید په ترڅ کې وويشتل شو .
په ولسي جرګه کې د روزګان د خلکو د استازي محمد هاشم وطنوال جنازه د ولسي جرګې د غړو ، دولتي جګپوړو چارواکیو ، جهادي غړو، د کابینې د غړو ، د روزګان د قومي مشرانو، د کابل پوهنتون د استادانو ، د ملي شورا د دواړو جرګو د دارالانشاو د رئیسانو او غړو ، فرهنګیانو او د هغه د ملګرو په ملتیا د ملي شورا د الحاقیې ودانۍ په انګړ کې د جنازې د لمانځه تر ادا کولو وروسته په دارالامان کې د پارلمان د نوې ودانۍ په سیمه کې خاورو ته وسپارل شوه. د محمدهاشم وطنوال د جنازې د وړلو په مراسمو کې له هغه وروسته چې ددغه ژوندليک د ولسي جرګې د منشي [[عبدالقادر قلاتوال]] له خوا ولوستل شو ، د ولسي جرګې رييس [[عبدالروف ابراهيمي]] ، محمدهاشم وطنوال د يو مدبر ښوونکي ، ټولنيز او فرهنګي شخصيت په توګه چې تل يې د ملي يووالي په ټينګښت ، د ټولنيز عدالت په تامينولو او د دموکراسۍ په ټينګښت کې ارزښتناک رول لوبولی ، وستايه او د ده وژنه يې يوه نه جبيره کيدونکې ضايع  وبلله . ښاغلي وطنوال واده کړی و ، درې زامن او څلور لوڼې ترې پاتې دي .

==اخځونه==
# http://talafghan.com/messegesandreports/mhwatanwal=biography.pdf
#http://wj.parliament.af/pvp/showdoc.aspx?Id=2149
#http://bakhtarnews.com.af/index.php?news=21377





[[وېشنيزه:د افغانستان د ولسي جرګې غړي]]
