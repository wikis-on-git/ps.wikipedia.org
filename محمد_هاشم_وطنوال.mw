[[دوتنه:محمد هاشم وطنوال.jpg|کيڼ|250px|بټنوک|محمد هاشم وطنوال]]
'''محمد هاشم وطنوال''' (۱۳۳۱ هـ. ل. - ۲۶ د چنگاښ، ۱۳۹۰ هـ. ل) ''(په انگرېزي: Mohammad Hashem Watanwal)'' افغان سياستوال او د ولسي جرگې مخکېنى غړى و، چې څه موده مخکې په کابل کې د وسله والو په بريد کې ووژل شو.

==مخينه==
محمد هاشم وطنوال د  محمد عمر زوی ، پر ۱۳۳۱ لمریز کال د روزگان ولایت د مرکز [[ترین کوټ]] ښار د [[طوري کلی|توري]] په کلي کې نړۍ ته سترگې غړولې وې . 

==زده کړې==
خپلې دینې مروجې زده کړې يې له خپلو سیمه ییزو دیني پوهانو څخه وکړې . لومړنۍ او منځنۍ زده کړې يې د ترینکوټ د [[سيدال خان ناصر|سیدال ناصري]] په لېسه او لوړې زده کړې يې د کېمیا او بیولوجۍ په څانگو کې [[د کابل پوهنتون]] د ساینس په پوهنځي کې سرته ورسولې . 

==دندې==
وطنوال د خپل دنده ییز فعالیت په ترڅ کې د [[کابل]] ښار د ساینس مرکز او بیا د [[ارزگان ولایت]] د پوهنې مدیریت د سوپر ایزور ، د پوهنې وزارت د اداري ريس او مرستیال ، د [[هرات ولایت]] مستوفي ، د ټولگټو ( فواید عامې ) وزارت د کورجوړونې د تصدۍ ريس ، [[د کورنیو چارو وزارت]] د اداري ريس او مرستیال ، د لوگر او خوست ولایتونو د والي او د سیمه ییزو ارگانونو د څانگې د ريس په توگه خپلې دندې  ترسره کړي دي . 
وطنوال د [[روزگان ولایت]] د با نفوذه شخصیت په توگه له هماغه ولایت څخه د ولسي جرگې پېنځلسمې او شپاړسمې دورې ته د خلکو د رایو په گټلو سره د وکیل په توگه بریالی شوی و  . 
محمد هاشم وطنوال د ولسي جرگې په ۱۵ دوره کې د خلکو د کارنده استازي په توگه د مرکزي تفتیش د کمیسیون د ریس او د درېیم خط د پارلماني گروپ د کارنده غړي په توگه هم دندې سرته رسولې دي . وطنوال په وروستیو کې ( له مړینې نه مخکې ) د ولسې جرگې په دغه دوره کې د دفاعي چارو د کمیسیون د مرستیال په توگه دنده ترسره کوله . 
محمد هاشم وطنوال د خپلو سیاسي هلو ځلو په لړ کې له خپلو نورو ملگرو سره پر ۱۳۸۲ لمریز کال د [[افغانستان]] د ملي گوند بنسټ کېښود او دا مهال د دې گوند د مشرتابه شورا غړی وو .

== مړينه ==
د ۱۳۹۰ لمریز کال د چنگاښ د میاشتې پر ۲۶ نېټه ( د ۲۰۱۱ ز کال د جولای پر ۱۶ ) د يکشنبې(توار، يوه نۍ) پر ورځ د ماښام پر اتو بجو د اوسيني افغان حکومت د مخالفانو له خوا د [[کابل]] ښار په څلورمه کارته کې د یو ه ترهگریز برید په ترڅ کې وويشتل شو .
په ولسي جرگه کې د روزگان د خلکو د استازي محمد هاشم وطنوال جنازه د ولسي جرگې د غړو ، دولتي جگپوړو چارواکیو ، جهادي غړو، د کابینې د غړو ، د روزگان د قومي مشرانو، د کابل پوهنتون د استادانو ، د ملي شورا د دواړو جرگو د دارالانشاو د رئیسانو او غړو ، فرهنگیانو او د هغه د ملگرو په ملتیا د ملي شورا د الحاقیې ودانۍ په انگړ کې د جنازې د لمانځه تر ادا کولو وروسته په دارالامان کې د پارلمان د نوې ودانۍ په سیمه کې خاورو ته وسپارل شوه. د محمدهاشم وطنوال د جنازې د وړلو په مراسمو کې له هغه وروسته چې ددغه ژوندليک د ولسي جرگې د منشي [[عبدالقادر قلاتوال]] له خوا ولوستل شو ، د ولسي جرگې رييس [[عبدالروف ابراهيمي]] ، محمدهاشم وطنوال د يو مدبر ښوونکي ، ټولنيز او فرهنگي شخصيت په توگه چې تل يې د ملي يووالي په ټينگښت ، د ټولنيز عدالت په تامينولو او د دموکراسۍ په ټينگښت کې ارزښتناک رول لوبولی ، وستايه او د ده وژنه يې يوه نه جبيره کيدونکې ضايع  وبلله . ښاغلي وطنوال واده کړی و ، درې زامن او څلور لوڼې ترې پاتې دي .

==اخځونه==
# http://talafghan.com/messegesandreports/mhwatanwal=biography.pdf
#http://wj.parliament.af/pvp/showdoc.aspx?Id=2149
#http://bakhtarnews.com.af/index.php?news=21377





[[وېشنيزه:د افغانستان د ولسي جرگې غړي]]
