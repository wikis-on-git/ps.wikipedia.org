'''اسحاق ننګیال''' په  ۱۳۳۵ لیږدیز لمریز کال کې د [[لغمان ولایت]] د الینګار ولسوالۍ د بسرام په کلي کې زیږېدلی دی.. د پلار نوم یې محمد یوسف دی .

== زده کړې ==

لومړی یې د [[لغمان ولایت]] په روښان لیسه کې زده کړې تر سر کړې..له ۱۳۵۳ څخه تر ۱۳۵۵ کال پوری په [[کابل]] کی د پولیسو په اکاډمۍ کې په زده کړو بوخت و، او له فراغت وروسته دهمدغې اکاډمې  تدریسی غړی شو.

== دندې ==

ژورنا لیستیک کار یې د څارندوي مجله کی پیل کړ او ډیر کلونه ییورته په پیام ورځپاڼه کی دوام ورکړ. دلته یی هم د پوځی خبریال دنده ترسره کړه او هم یی زیاته موده په مستقیم ډول د دی ورځپاڼی د ادبي پاڼې د خپریدو مسولیت تر غاړې وو. ننګیال د یوی لنډی مودی لپاره د [[افغانستان]] د لیکوالو ټولنی د ژوندون مجلی د مسوول مدیریت دنده هم تر سره کړه د یوی لنډي مودی لپاره د اطلاعاتو او کلتور وزارت د شعر او ادب د اداری مسوول وو. په کابل کی د تنطیمی اداری له سقوط نه وروسته وروسته [[پیښور]] ته لاړ او هلته یی د افغانستان لپاره د بی بی سی رادیو د تعلیمی خپرونو په پروژه کی کارپیل کړ، چی د ژوند تر پایه پوری په همدغه اداره کی په خدمت بوخت و.

اسحاق ننګیال، له ۱۳۵۰ لیږدیز لمریز کال راهیسې په شاعرۍ پیل کړی دی.. په خپل ادبی ژوند کی یی یو شمیر جایزی ګټلی دی.؛ښه به وی چې دلته ئې اثار هم معرفي شي

== مړينه ==

اسحاق ننګیال د ۱۳۷۷ لمریز کال د ثور د میاشتی په اتمه د ۱۹۹۸ میلادی کال د اپریل په ۲۸ د سه شنبې په ورځ د ۴۲ کالو په عمر د زړه د دریدو له امله د پیښور په خیبر روغتون کې له نړۍ سترګې پټې کړې او د لغمان د الینګار په بسرام کې په خپله پلرنۍ هدیره کی خاورته و سپارل شو.

انا لله و انا الیه راجعون.

له اروا ښاد اسحاق ننګیال څخه دغه آثار راپاتی دی :

# ډالې ( د شعر لومړنی مجموعه ) کابل، د ۱۳۶۳ کال چاپ

# سپیره ډاکونه او غوړیدلی بزغلی ( د شعر دویمه مجموعه ) کابل، د۱۳۶۵ کال چاپ

# هغه شیبی هغه کلونه ( د شعر دریمه مجموعه ) کابل، ۱۳۶۵ کال چاپ

# څاڅکی ... څاڅکی ( دشعر څلورمه مجموعه ) کابل، د۱۳۶۸ کال چاپ


[[وېشنيزه:پښتانه شاعران]]
