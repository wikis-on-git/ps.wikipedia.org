[[دوتنه:باقر فرين.jpg|کيڼ|250px|بټنوک|باقر فرين]]
جنرال '''باقر فرین''' د [[مزار شریف]] په [[ښار]] کې زېږېدلی او لوی شوی دی .

==زده کړې==
باقر فرین د مزارشریف د باختر لېسې تر ۱۲ ټولګي پورې زده کړې کړې دي . لوړې زده کړې يې د پخواني [[د شوروي سوسياليستي جمهوريتونو اتحاد|شوروي اتحاد]] په [[باکو]] ښار کې سرته رسولې دي . 

==دندې==
له لوړو زده کړو نه وروسته يې لومړی د [[پلخمري]] د غوري سمټو په [[فابرېکه]] کې ، بیا یې د مزار شریف د سرې او برېښنا په فابرېکه کې دندې ترسره کړې دي . وروسته له دې يې د مزارشریف د نفت او غاز د تفحصاتو د ترانسپورت د مدیر په توګه دنده درلوده . بیا د مزار شریف د خاد کارمند شو . وروسته له دې په [[کابل]] کې د خاد د څلورمې (۴) ادارې رئیس شو او په وروستیو کې يې د دولتي امنیت وزارت د مرستیال په توګه دنده ترسره کوله .     

==سیاسي لاره==
جنرال باقر فرین له سیاۍي پلوه ، کله چې زده کوونکی وو ، د شعله جاوېد غورځنګ (یا به ګوند وو) غړی وو . د لوړو زده کړو پر مهال پرچمی وو . د ۱۳۵۸ ز کال د مرغومي تر شپږمې وروسته په دې خاطر چې [[روسي ژبه]] يې زده وه ، له شوروي سلاکارانو سره ډېرې نږدې اړېکي درلودل .

==د ډاکتر نجیب الله پرضد کودتاه کې لاس ==
جنرال باقر فرین د ۱۳۷۱ ل کال په وري میاشت کې د [[ډاکتر نجیب الله]] پرضد [[کودتاه]] کې کارنده برخه درلوده او یو له هغو جنرالانو څخه وو ، چې د [[کابل]] په [[خواجه رواش]] هوايي ډګر کې يې د دولتي امنیت وزارت له بل مرستیال جنرال [[یار محمد]] او د ځانګړي ګارد له بولندوی جنرال [[سید اعظم سید]] سره په ګډه [[د نظار شورا]] جهادي ډلو د راښکته کېدو لپاره اسانتیاوې چمتو کړې وې او بیا يې هغوی ته دستورونه ورکول ، چې کوم ځواکونه د ښار کوم ځایونه ونیسي . باقر فرین د زده کړیالۍ د کلونو پر مهال د محسنیان لنډ نوم (تخلص) درلود ، خو د ګوند د واکمنۍ پر مهال يې لنډ نوم فرین شو . د نجیب الله د حکومت تر راپرزېدو وروسته يې بیا هماغه د محسنیان لنډ نوم غوره کړ ، خو کله کله بیا د (( باقر فرین محسنیان )) په ډول هم خپل نوم لیکي . 
ویل کیږي ، چې فرین د امنیت وزیر [[غلام فاروق یعقوبي]] له وژنې وروسته له ډېرو پیسو سره له کابل هوايي ډګره په الوتکه کې [[تاشکند]] ته تښتېدلی وو . د ده ځينې نور کودتاه چي ملګري له مزارشریف نه تاشکند ته تللي ول . جنرال باقر فرین پر ۲۰۱۰ ز کال د [[جرمني]] د [[هامبورګ]] په ښار کې په یوه ګوندي غونډه کې ویلي ، چې «د نجیب الله پرضد کودتاه په اړه ځینې مستند فلمونه په انترنېټ کې خپاره شوي او د هغه مهال ځینې پېښې خپرې شوې دي ، خو زه داسې اسناد لرم چې که مې خپاره کړل ، نو نورې څېرې به هم افشا شي .» 

==اخځونه==
# http://www.hezbe-watan.com/dokumente/Eterafe%20kodatachi%20ha.html
# http://www.youtube.com/watch?v=MN5BcKT1HV0&feature=share
# http://www.youtube.com/watch?v=gWnJmi5rH0Q



[[وېشنيزه:افغان جنرالان]]
[[وېشنيزه:د ۱۳۷۱ لمريز کال د کودتا غړي]]
[[وېشنيزه:د شمالي ټلوالې غړي]]
[[وېشنيزه:د افغانستان د کمونيست پرچم ډلې سياستوال]]

[[وېشنيزه:افغان کمونيستان]]
[[وېشنيزه:د افغانستان د خلق د ډيموکراټيک ګوند سياستوال]]
[[وېشنيزه:افغان کميونيسټي واکمنان]]
[[وېشنيزه:د افغانستان د خلق / پرچم د ډيموکراټيک ګوند سياستوال]]
[[وېشنيزه:د افغانستان د پرچم ډلې سياستوال]]
[[وېشنيزه:د شورای نظار غړي]]
