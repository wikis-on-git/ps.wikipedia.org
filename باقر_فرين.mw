جنرال '''باقر فرین''' د مزارشریف په ښار کې زېږېدلی او لوی شوی دی .

==زده کړې==
باقر فرین د مزارشریف د باختر لېسې تر ۱۲ ټولګي پورې زده کړې کړې دي . لوړې زده کړې يې د پخواني [[شوروی اتحاد]] په [[باکو]] ښار کې سرته رسولې دي . 

==دندې==
له لوړو زده کړو نه وروسته يې لومړی د پلخمري د غوري سمټو په فابرېکه کې ، بیا یې د مزراشریف د سرې او برېښنا په فابرېکه کې دندې ترسره کړې دي . وروسته له دې يې د مزارشریف د نفت او غاز د تفحصاتو د ترانسپورت د مدیر په توګه دنده درلوده . وروسته له دې د مزار شریف د خاد کارمند شو . وروسته له دې په کابل کې د خاد د څلورمې ( ۴ ) ادارې ریس شو او په وروستیو کې يې د دولتي امنیت وزارت د مرستیال په توګه دنده ترسره کوله .     

==سیاسي لاره==
جنرال باقر فرین له سیاۍي پلوه ، کله چې زده کوونکی وو ، د شعله جاوېد غورځنګ ( یا به ګوند وو ) غړی وو . د لوړو زده کړو پر مهال پرچمی وو . د ۱۳۵۸ ز کال د مرغومي له شپږمې نه وورسته په دې خاطر چې روسی ژبه يې زده وه ، له شوروی سلاکارانو سره ډېرې نږدې اړېکي درلودل .

==د [[ډاکتر نجیب الله]] پرضد کودتاه کې لاس ==
جنرال باقر فرین د ۱۳۷۱ ز کال په وري میاشت کې د ډاکتر نجیب الله پرضد کودتاه کې کارنده برخه درلوده او یو له هغو جنرالانو څخه وو ، چې د کابل په خواجه رواش هوايي ډګر کې يې د جهادي ډلو د راښګته کېدو لپاره اسانتیاوې چمتو کړې وې او بیا يې هغوی ته دستورونه ورکول ، چې کوم ځواکونه د ښار کوم ځایونه ونیسي . باقر فرین د زده کړیالۍ د کلونو پر مهال د محسنیان لنډ نوم ( تخلص ) درلود ، خو د ګوند د واکمنۍ پر مهال يې لنډ نوم فرین شو . د نجیب الله د حکومت له راپرزېدو نه وروسته يې لنډ نوم بیا هماغه د محسنیان لنډ نوم ( تخلص ) غوره کړی دی . 
ویل کیږي ، چې فرین د امنیت وزیر یعقوبي له وژنې نه وروسته له ډېرو پیسو سره له کابل هوايي ډګره په الوتکه کې تاشکند ته تښتېدل وو . د ده نور کودتاه چي ملګري له مزارشریف نه تاشکند ته تللي ول . جنرال باقر فرین د ۲۰۱۰ ز کال د [[جرمني]] د [[هامبورګ]] په ښار کې په یوه ګوندي غونډه کې ویلی ، چې ((د نجیب الله پرضد کودتاه په اړه ځینې مستند فلمونه په انترنېټ کې خپاره شوي د هغه مهال ځینې پېښې خپرې شوې دي خو زه داسې اسناد لرم چې که مې خپاره کړل ، نو نورې څېرې به هم افشا شي . )) 

==اخځونه==
# http://www.hezbe-watan.com/dokumente/Eterafe%20kodatachi%20ha.html
# http://www.youtube.com/watch?v=MN5BcKT1HV0&feature=share



[[وېشنيزه:د ۱۳۷۱ لمريز کال د کودتا غړي]]
