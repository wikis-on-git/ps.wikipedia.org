د ټولو کايناتو پيداکونکی، د هرڅه خاوند،او د ټولو پالونکي په نوم
لونګ د ګل او بوي سره خو ټول پښتانه اشنا يو! راځی چې نن مو دداسي يوچا سره  اشنا کړم چې دخوی خبرو او مجلس ځني رښتيا  لونګ دی د لونګ نوم مې د ورور د اخلاقو مجلس او رنګ سره ډير ښه اړخ   لګوي .
د لونګ خپل نوم مختار دی په قوم شينواری ،حيدرخيل،مخيل ، او بيا لياس خانی دی . 
د مرحوم ملا عبدالمحمد ځوی په ١٣٥٣/١/١٣ د شينوارو د لوي ولسوالۍ د تورلرګي په کلي کې زيږيدلی دی .
د خپل ورور په پيژند چې مې کله  کار کاوه د لونګ د کوچنيتوب وختونه مې په مغز کې و ګرځيدل .
لونګ به چې هرچا وليد په غيږ کې به يې واخيست چپۍ به يي کړ او بيا به يې ورته د نيکمرغۍ دعاوي وکړي  . زما ښه ياد شي هر وخت به زمونږ مرحوم پلار لونګ ته ځير و د نيکبختۍ دعا به يي ورته ډيري  کولي ،  همدا د واليدينو او د دوستانو دعاوو  اومينې اغيز  وچې د لونګ سره  د زده کړي  او  روزني  ځانګړې مينه وه .
لونګ خپله لمړۍ زده کړه د خپل پلار سره  اوبيا د کلي په ښونځی کې شامل شو په ١٣٣٥٨کې سره  د خپلي کورنۍ پښتونخوا ته په کډه شو د هجرت په وخت کې د الهجرت الجهاد عالي مدرسه ولوسته او بيا دارالعلوم سرحد ته و ﻻړ چې هم هلته  خدای د قران الکريم  حفظ او قرئت نعمت ور په برخه کړ  چې په همدې دوران کې به زما څخه پټ د جهاد تاوده سنګر ته  دخپلو ملګرو سره هم تللو،لونګ د اوه ٧ کلونو را هيسي په يو اروپاي هيواد سويس کې ژوند کوي .
د لونګ دا کمال د ماشوتوب راهيسې زده دی چې په خلکو ډير ځان ګران کوي، دخپلو ښو اخلاقو او ميني له کبله پخپل قوم کې ځانګړی شهرت پيدا کړی دی چې اوس يې هم ټول مشران او کشران پخپلو مجلسونو کې د نمونې په څير  يادونه کوي.
ددې ټولګې مبارکې هم تاسي او هم خپل ځان ته وايم او د لونګ لونګبويه خيال په الوت کې غواړم.

						په ډيره مينه 
				             الحاج قاري عبدالسلام
							١٣٨٣/١٠/٢٤
