[[Image:220X270.JPEG|thumb|289px|خان عبدالولي خان]]

مرحوم ولي خان د اسيا د لوي سياسي مشر او په سيمه کې د عدم تشدد د سياسي پاليسۍ مخکښ او د خدايي خدمتګارانو د پښتني غورځنګ د بانی مرحوم خان عبدالغفار خان (پاچا خان) زوي وو. د ولي خان پلار چې د پښتنو د حقوقو لوي مدافع وو او له برتانوي، پنجابي او بنسټپاله ښکيلاک څخه يې د پښتنو د ازادۍ لپاره ډيرې هلې ځلې او منډې ترړې وکړې، پر خاني فقيري غوره و بلله او د قام په ننګ يې د ژوند ډېر سهارنه او ماښامونه د فرنګيانو او پنجابيانو په جيلونو کې تېر کړل او خپلې کورنۍ ته يې د پښتو پالنه په ميراث کې پرېښې وه٠مرحوم ولي خان د خپل پلار په پله ډير مزل وکړ، خو د پنجابي استعمار او سياسي اړودوړ تورو ګردونو او تيارو ترې لاره ورکه کړه او د ازاد او خپلواک پښتونستان خوب او ارمان يې د قبر تورو تيارو ته له ځانه سره يوړو
ولى خان په خپل ٦٠ کلن سياسي ژوند کې په دوه پړاونو کې سياست کړى وو لومړى پړاو يې د خپل پلار باچا خان تر مشرۍ لاندې د هند د ملي کانګرس ګوند په ملګرتيا له نيمې وچې څخه د انګريز ښکېلاک له مېنځه وړل وو او دويم پړاو يې په ١٩٤٧ کال کې د پاکستان تر جوړېدو راهېسته په هيواد کې د پښتنو او نورو قومونو د حقونو تر لاسه کول وو.ولى خان په ١٣ کلنۍ يعنې په کال ١٩٣٠ کې هغه وخت په سياسي ډګر کې پښه کېښودله کله چې د ده پلار خان عبدالغفار خان د انګريزانو پر ضد د مبارزې په مهال زنداني شو او نوموړي په خپل پلرني ټاټوبي چارسده کې د انګريز ښکېلاک پر ضد وړو وړو احتجاجي غونډو ته ويناوې پېل کړې




 '''برابرونکی : ميرويس ناصري'''
