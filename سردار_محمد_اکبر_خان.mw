{{پاچا-مالوماتبکس
|نوم=امير اکبر خان
|title= 
|انځور= Prince Akbar Khan.jpg
|image_size= 200px
|caption=امير اکبر خان
|reign=۱۸۴۲ ز. - ۱۸۴۵  ز.
|coronation=
|othertitles=[[غازي وزير]]<br /> [[شهزاده]]<br /> [[جنرال]] او [[قومي مشر]]<br />
|predecessor=[[شاه شجاع]]
|successor=[[امير دوست محمد خان]]
|wife=
|issue=
|royal house=[[بارکزي]]
|royal anthem =
|پلار=[[امير دوست محمد خان]]
|مور=[[مېرمن خديجه پوپلزۍ]]
|birth_date=۱۸۱۶ ز.
|birth_place=
|death_date=۱۸۴۵ ز.
|death_place=[[جلال آباد]], [[افغانستان]]
|place of burial= [[د حضرت علي مقبره|شين جومات]], [[مزار شريف]], [[افغانستان]] 
|مذهب=[[سني مسلمان]]
}}

'''وزير محمد اکبر خان''' د [[امير دوست محمد خان]] زوی پر (۱۸۱۷) زېږدي زیزیدلی دی . د امیر دوست محمد خان په لومړۍ دوره کې محمداکبر خان د [[جلال آباد]] حکمران وو ، په همدې وخت کې (۱۸۳۷) ز کال سکانو د [[خيبر]] په دره کې د [[جمرود کلا]] ونیوله ، غازي محمداکبر خان له سکانو سره په جګړه پيل وكړ . د جګړې په بهير كې غازي محمداکبر خان د سکانو د جګړې بولندوی هری سنګ د تورې په ګوزار ټپي کړ او نوموړی له دغه ټپ څخه مړ شو. 
یو افغان شاعر د غازي محمد اکبر خان په اړه وایي :
{{شعر}}
{{ب|ستاکور که وران نوی په حسد او په نفاق|تاشانی قوم نشته هرګز په دې افاق}}
{{د شعر پای}}
کله چه انګرېزانو پر [[افغانستان]] له دریو خواوو یرغل وکړ او غازی محمداکبر خان د یوې دسیسې په وجه د انګریزانو له خوا مسموم کړل شو ، دوستانو یې هغه کابل ته واستاوه . د انګریزانو لښکرې چې [[شاه شجاع]] ورسره وو د کابل په لور مخ په وړاندې ولاړې . په غزني کې د غازی محمد اکبر خان ورور [[غلام حیدر خان]] د انګریزانو په لاس کېوت او وروسته بیا جګړه د کابل په ارغندي کې وشوه . امیر دوست محمد خان او غازي محمد اکبر خان چې ټپي شوی وو ، [[بخارا]] ته ولاړل . د بخارا امیر هلته بندیان کړل ، انګریزانو شاه شجاع په کابل کې پاچا کړ .
د [[بوتخاک]] حضرت صاحب عبدالشکور په شفاعت چې د بخارا امیر یې مرید وو ، غازي محمد اکبر خان له بنده څخه راخوشي کړ او هغه کابل ته راغی . په کال ۱۴۸۱ ز د نوامبر په میاشت کې د روژې د میاشتې په (۷) نیټه په کابل کې د غازي [[عبدالله خان اڅکزی|عبدالله خان اڅکزي]] په کور کې د ملي قیام نقشه جوړه کړه ، بیا وروسته [[الېکسانډر برنېس|برنېس]] په یوه پاڅون کې ووژل شو.

[[وېليم حې مېکناټن|مکناټن]] چې د انګریزانو له خوا په کابل کې سفیر وو ، غوښتل یې چې د ملي مبارزينو په منځ کې بې اتفاقي واچوي او هيڅکله یې پخپلو وعدو وفا نه کوله او نه یې غوښتل چه خپلې لښکرې د افغانستان څخه وباسي .
په کال  ۱۸۴۱ ز د دسامبر پر ۲۴ د کابل د بي بي مهرو شمالي غونډۍ ته څېرمه چې دانګریزانو د لښکرو اډه وه ، مکناټن د خپلې اډې څخه راووت اوغښتل یې چې د ملي مبارزینو په غونډه کې ګډون وکړي . په دې غونډه کې د ملي مبارزینو له خوا غازي محمداکبرخان ، [[سردار سلطان احمد خان]] ، [[محمدشاه بابکرخېل]] ، [[غلام محي الدین غلجی]] او [[غلام بخش]] ، او د انګرزانو له خوا [[وېليم حې مېکناټن|مکناټن]] ، [[تریور]] ، [[مکنزي]] او [[لارنس]] ګډون درلوده .

د مجلس ترتیت داسې وو ، چې مکناټن تريور او مکنزی ناست وو او لارنس له کښلې توپانچې سره د مکناټن تر شا ولاړ وو . لومړی غازي محمد اکبر خان خبرې پيل کړې او هغه لیک یې مکناټن ته ورښکاره کړ ، چې د وزیر اکبر خان د وژلو په سر یې (۰ ۱۰۰۰) روپۍ پکې انعام ياد کړی وو او مکناټن یې ملامت کړ . په دې وخت وزیر محمد اکبر خان مکناټن په هغه توپانچه ووشت چې څو ورځې مخکې مکناټن ورکړې وه . همدارنګه نورو ملي مبارزینو په تريور ، مکنزی حمله وکړه او هغه يې ووژل او د لارنس نه یې توپانچه او توره واخيستل او وروسته هغه په تېښته بریالى شو . هغه و چې د ۱۸۴۲ ز کال د [[جنوري]] پر شپږمه نېټه د انګریزانو لښکر چې شمیر یې (۱۶۰۰۰) وه د کابل څخه د [[جلال اباد]] په لور حرکت وکړ او په لاره کې د غلجیو مجاهدینو له خوا ټول تار او مار شو او يوازې ډاکتر [[وېليم برايډن]] جلال آباد ته ورسید. بیا امیر دوست محمد خان په کابل کی پاچا شو او وزیر محمد اکبر خان غازي د ۲۹ کالو په عمر وفات شو او جنازه یې د خپل وصیت سره سم په [[مزارشریف]] کې خاورو ته وسپارل شوه .
== انځورتون ==
<gallery>
دوتنه:Afghan Post of Ghazi Akbar Khan.jpg
دوتنه:وزير محمد اکبر خان.jpg
دوتنه:وزيـر محمد اکبر خان.jpg
</gallery>

{{پښتانه}}

[[وېشنيزه:پښتانه]]
[[وېشنيزه:د افغانستان نوميالي]]
[[وېشنيزه:افغانان]]
[[وېشنيزه:اتلان]]
