'''اجمل پسرلی''' ''(په انگرېزي: Ajmal Pasarly'') يو افغان کیسه ليکوال او ادبپوه دی. د ليکوالۍ تر څنگ ژباړې هم کوي او د لنډو کيسو د ليکلو يو عربي لارښود يې پښتو ژبې ته هم اړولی.

== مخينه ==
اجمل پسرلی د استاد [[محمد صديق پسرلی|محمد صديق پسرلي]] زوى. د کندز ولايت په چهاردرې ولسوالۍ کې زېږېدلی دی. دا مهال د چک جمهوريت په مرکز [[پراگ]] ښار کې ژوند کوي.

==زده کړې==
تر اتم ټولگي يې د کندز ولايت په تجربوي لېسه کې درس ويلی او ورپسې يې د کابل له غازي لېسې څخه د ١٢ ټولگي سند اخيستی دی.
ښاغلي اجمل پسرلي د سعودي عربستان له سعود پوهنتون څخه په عربي ادبياتو کې د ماسټرۍ سند ترلاسه کړی دی .

==ليکوالي==
دۀ له عربي ژبې ژباړې کړي دي او خپله يې هم گڼې لنډې کيسې کښلي دي.
اجمل پسرلی اوس د چيک جمهوريت په پلازمېنه پراگ کې له ازادي راډيو سره کار کوي .

==چاپ اثار==
# اوبو وړى (ناول)
# لنډې کيسې به څنگه ليکو؟ (له عربي ژبې ژباړه)
# نجيب محفوظ څرنگه کيسې ليکي؟
# ماشومانو ته د کيسې ليکلو چل

==سرچينې==
ليکوال ويبپاڼه

[[وېشنيزه:پښتانه ليکوال]]
[[وېشنيزه:افغان ليکوال]]
