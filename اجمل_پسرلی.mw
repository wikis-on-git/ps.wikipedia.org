'''اجمل پسرلی''' ''(په انګرېزي: Ajmal Pasarly'') يو افغان کیسه ليکوال او ادبپوه دی. د ليکوالۍ تر څنګ ژباړې هم کوي او د لنډو کيسو د ليکلو يو عربي لارښود يې پښتو ژبې ته هم اړولی. 

== مخينه ==
اجمل پسرلی د استاد [[محمد صديق پسرلي]] زوى. د کندز ولايت په چهاردرې ولسوالۍ کې زېږېدلی دی. دا مهال د چک جمهوريت په مرکز [[پراګ]] ښار کې ژوند کوي.

==زده کړې==
تر اتم ټولګي يې د کندز ولايت په تجربوي لېسه کې درس ويلی او ورپسې يې د کابل له غازي لېسې څخه د ١٢ ټولګي سند اخيستی دی.
ښاغلي اجمل پسرلي د سعودي عربستان له سعود پوهنتون څخه په عربي ادبياتو کې د ليسانس سند ترلاسه کړی دی .

==ليکوالي==
دۀ له عربي ژبې ژباړې کړي دي او خپله يې هم ګڼې لنډې کيسې کښلي دي.
اجمل پسرلی اوس د چيک جمهوريت په پلازمېنه پراګ کې له ازادي راډيو سره کار کوي .

==چاپ اثار==
# لنډې کيسې به څنګه ليکو؟ (له عربي ژبې ژباړه)
# اوبو وړى (ناول)

==سرچينې==
ليکوال ويبپاڼه



[[وېشنيزه:پښتانه ليکوال]]

[[وېشنيزه:افغان ليکوال]]
