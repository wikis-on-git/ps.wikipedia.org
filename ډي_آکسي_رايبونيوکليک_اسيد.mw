[[انځور:3DScience DNA structure labeled Angstroms.jpg|thumb|220px|د ډي ان اې د يوې برخې جوړښت.]]
ډي اوکسي ريبونوکليک اسيد (/diːˈɒksɪˌraɪboʊnjuːˌkliːɪk, -ˌkleɪ-/) يو ماليکول دی، له دوه (polynucleotide) کړيو يا ځنځيرونو نه جوړ شوي دي، چې د غبرګ مارپېچ (double helix) د تشکيلولو لپاره له يو بل نه تاوېږي او ټولو پېژندل شوو ژوندويو موجوداتو او زياتو ويروسنو ته د هغوی  د پرمختګ، دندې اجرا کولو، ودې او د بيا توليد په موخه جينيټکي لارښوونې لېږدوي. DNA او ريبونوکليک اسيد (RNA) نيوکليک اسيدونه دي. د پروټينونو، شحمياتو او پېچلي کاربوهايدريتونو (څو قيمته قندونو) تر څنګ، نوکليک اسيدونه د مکروماليکولونو د څلورو سترو ډولونو له جملې نه دی، چې د ژوند د ټولو معلومو بڼو لپاره اړين دي. <ref>{{MerriamWebsterDictionary|deoxyribonucleic acid}}</ref> 

د DNA دوه پوښونه د پولي نيوکلوتايدونو په توګه پېژندل شوي دي، چې له د نيوکليوتايدونو په نامه د یوڅه ساده مونوميرونو نه ترکيب شوی دی. هر نيکلوتايد د څلورو نايتروجن لرونکو نيکلوبېسونو (nucleobases) (cytosine [C], guanine [G], adenine [A] or thymine [T يو قند چې ډي اوکسي رېبوز ورته وايي او يو فاسفيټ ګروپ) له ډلې له يو نه يې ترکيب شوی دی. نيکلوتايدونه يو له بل سره د اشتراکي اړيکو په واسطه په يوه ځنځير کې د يو نيکلوتايد د قند او د بل نيکوتايد د فاسفيټ تر منځ وصل شوي دي، چې د قند – فاسفيټ ملاتير (sugar-phosphate backbone) په بدلولو کې اغېزه لري. د دوو بېلو پولي نيکوتايد پوښونو نايتروجني بنسټونه، د دوه پوښه شوې DNA د جوړولو په موخه له هايدروجني اړيکو سره د قاعدې جوړه کېدنې اصولو (base pairing) سره سم يو له بل سره تړلي يا را ايسار شوي دي. تکميلوونکي نايتروجني بنسټونه، په دوو ډلو يعنې پايريمايډين (pyrimidines) او پورين (purines) وېشل شوي دي. په DNA کې پايريمايډين تايمين (thymine) او سايتوسين (cytosine) دي، پورينونه (purines) ادينين (adenine) او ګوانين (guanine) دي. <ref>{{Cite book|vauthors=Alberts B, Johnson A, Lewis J, Raff M, Roberts K, Walter P|title=Molecular Biology of the Cell|edition=6th|publisher=Garland|year=2014|url=http://www.garlandscience.com/product/isbn/9780815344322|page=Chapter 4: DNA, Chromosomes and Genomes|isbn=978-0-8153-4432-2|url-status=live|archive-url=https://web.archive.org/web/20140714210549/http://www.garlandscience.com/product/isbn/9780815344322|archive-date=14 July 2014|df=dmy-all}}</ref><ref>{{cite web|last1=Purcell|first1=Adam|name-list-style=vanc|title=DNA|url=http://basicbiology.net/micro/genetics/dna|website=Basic Biology|url-status=live|archive-url=https://web.archive.org/web/20170105045651/http://basicbiology.net/micro/genetics/dna/|archive-date=5 January 2017}}</ref>

د دوه پوښه شوي DNA دواړه پوښونه ورته بيولوژيکي معلومات زېرمه کوي. ذکر شوي معلومات، هغه وخت تکرارېږي چې دواړه پوښونه بېلېږي. د DNA يوه پراخه برخه (د انسانانو لپاره له ۹۸ سلنه نه زياته) غير رمزي دي، يعنې دا معنا، چې دا برخې د پورټيني لړۍ لپاره د نومو په توګه کار نه کوي. د DNA دوه پوښونه د يو بل برعکس لورو کې حرکت کوي او د همدې له امله غير موازي يا د موازي ضد (antiparallel) دي. د نيکلوبيسونو (nucleobases) يا هستوي قاعدو د څلورو ډولونو له ډلې يو يې په قند پورې ضميمه (تړلی) دی. دا د ملاتير تر څنګ د دې څلورو نيکلوبيسونو لړۍ ده، چې جينيټيکي معلومات تفهيم (Encode) کوي. د RNA پوښونه د نقل يا transcription په نوم يوه پړاو کې د DNA پوښونو نه د نمونې په توګه د ګټې اخېستنې په واسطه جوړېږي، چې د DNA بنسټونه په کې د خپلو برابرو قاعدو لپاره د تايمين له حالت نه په استثنا بدل شوي دي، چې RNA د همدې لپاره يوراسيل (Uracil) (U) ځای پر ځای کوي. تر جينيتکي رمز لاندې، دا RNA پوښونه، په يوه پړاو کې چې translation يا تعبير او ژباړه ورته وايي، په پروټينونو کې د امينو اسيدونو لړۍ مشخص کوي. <ref>{{Cite web|url=https://www.genome.gov/genetics-glossary/Uracil|title=Uracil|website=Genome.gov|language=en|access-date=2019-11-21}}</ref>

د هسته لرونکو حجرو په دننه کې، DNA د کروموزومونو نوم په اوږدو ساختمانونو کې تنظيم شوی دی. له قسمي حجروي وېش نه وړاندې دا کروموزومونه د DNA تکرار په پړاو کې کاپي او تکرار شوي دي، چې له هر لوري د حجرې لپاره د کروموزومونو يوه بشپړه مجموعه برابروي. هسته لرونکي ژوندي موجودات (حيوانات، نباتات، فنجي او پوتستونه) د خپل DNA زياته برخه، د هستوي DNA په توګه د خپلې هستې په دننه کې زېرمه کوي او ځينې يې د ميتوکاندريايي DNA په توګه، په مايتوکاندريا کې او يا د کلوروپلاست DNA په حیث په کلوروپلاستونو کې زېرمه کوي. د دې برعکس هسته نه لرونکي موجودات (بکتريا او archaea) خپل DNA يوازې په سايتوپلازم کې په دايروي کروموزومونو کې زېرمه کوي. په هسته يي کروموزومونو کې کروماتين پروتينونه، لکه: هيستونونه (histones) DNA تنظيم او سره ټولوي. دا نغښتي( سره راټول ساختمانونه) د DNA او نورو پروتينونو تر منځ د متقابلو عملونو لارښوونه کوي. همدارنګه د DNA د نقل شوو برخو په ادراه کولو کې مرسته کوي. <ref>{{cite book|last=Russell|first=Peter|name-list-style=vanc|title=iGenetics|url=https://archive.org/details/igenetics0000russ_v6o1|url-access=registration|publisher=Benjamin Cummings|location=New York|year=2001|isbn=0-8053-4553-1}}</ref>

== ځانګړنې ==
DNA يو اوږد پوليمير دی، چې د نيکلوتايدونو په نوم له تکرارېدونکو برخو نه جوړ شوی دی او هر يو يې په عادي ډول د يوه مفرد توري (A, T, C يا G) په واسطه په نښه شوی دی. د DNA ساختمان د خپل اوږدوالي په امتداد متحرک دی، چې په تړلو حلقو او نورو شکلونو کې د تاوېدلو وړ دی. دا په ټولو نوعو کې له دوه مارپيچې يا تاو ځنځيرونو نه ترکيب شوی دی، چې د هايدروجني اړيکو په واسطه له یو بل سره تړلي دي. دواړه ځنځيرونه د ورته محور په شاوخوا راتاو شوي دي او يو له بله په يوه اندازه واټن يعنې (34 ångströms) يا (3.4nm) کې ساتل کېږي. د ځنځيرونو جوړه د 10 Å (1.0nm) وړانګه لري. د يوې بلې څېړنې له مخې: کله چې په بېلابېلو حل لارو کې اندازه شي، د DNA ځنځير يا کړۍ Å 22 – 26   (2.2 – 2.6nm) پورې پراخه اندازه شوې ده او د نيکلوتايد يو واحد يا برخه Å 3.3  (0.33nm) اوږد اندازه شوی دی. که څه هم هر انفرادي نيکلوتايد زيات کوچنی دی، يو DNA پوليمير ډېر غټ اوسېدلی شي او کېدای شي، لکه په کروموزوم ۱ کې په سلګونو ميليونه نيکلوتايدونه ولري. کروموزوم ۱ لږ تر لږه د ۲۲۰ ميليونه بنسټيزو جوړو په درلودلو سره تر ټولو ستر انساني کروموزوم دی او که چېرې وغځول شي، کېدای شي ۸۵ ملي متره به وي. <ref>{{cite book|last=Saenger|first=Wolfram|name-list-style=vanc|title=Principles of Nucleic Acid Structure|publisher=Springer-Verlag|location=New York|year=1984|isbn=0-387-90762-9}}</ref><ref name="Alberts">{{cite book|last1=Alberts|title=Molecular Biology of the Cell|archive-date=1 November 2016|archive-url=https://web.archive.org/web/20161101022040/https://www.ncbi.nlm.nih.gov/books/NBK21054/|url-status=live|url=https://www.ncbi.nlm.nih.gov/books/NBK21054/|oclc=145080076|isbn=0-8153-3218-1|location=New York and London|year=2002|publisher=Garland Science|edition=Fourth|name-list-style=vanc|first1=Bruce|last6=Peter|first6=Walters|first5=Keith|last5=Roberts|first4=Martin|last4=Raff|first3=Julian|last3=Lewis|first2=Alexander|last2=Johnson|df=dmy-all}}</ref><ref>{{cite journal|vauthors=Irobalieva RN, Fogg JM, Catanese DJ, Catanese DJ, Sutthibutpong T, Chen M, Barker AK, Ludtke SJ, Harris SA, Schmid MF, Chiu W, Zechiedrich L|title=Structural diversity of supercoiled DNA|journal=Nature Communications|volume=6|pages=8440|date=October 2015|pmid=26455586|pmc=4608029|doi=10.1038/ncomms9440|bibcode=2015NatCo...6.8440I|issn=2041-1723}}</ref><ref name="autogenerated2">{{cite journal|vauthors=Watson JD, Crick FH|url=http://www.nature.com/nature/dna50/watsoncrick.pdf|df=dmy-all|archive-date=4 February 2007|archive-url=https://web.archive.org/web/20070204110320/http://www.nature.com/nature/dna50/watsoncrick.pdf|url-status=live|s2cid=4253007|bibcode=1953Natur.171..737W|doi=10.1038/171737a0|title=Molecular structure of nucleic acids; a structure for deoxyribose nucleic acid|pmid=13054692|date=April 1953|pages=737–38|issue=4356|volume=171|journal=Nature|issn=0028-0836}}</ref><ref>{{cite journal|vauthors=Mandelkern M, Elias JG, Eden D, Crothers DM|title=The dimensions of DNA in solution|journal=Journal of Molecular Biology|volume=152|issue=1|pages=153–61|date=October 1981|pmid=7338906|doi=10.1016/0022-2836(81)90099-1|issn=0022-2836}}</ref>

DNA په عادي ډول د يوه مفرد پوښ په توګه نه شته، مګر د پوښونو د جوړې په توګه دی چې په کلک ډول يو له بل سره نيول شوي دي. دا دوه اوږده پوښونه له يوه بله، د ډبل مارپېچ په شان تاوېږي. نيکلوتايد د ماليکول (چې ځنځير يوځای ساتي) د ملاتير يوه کړۍ يا برخه او نيکلوبېس (چې په مارپېچ کې د DNA له بل پوښ سره متقابل عمل کوي) دواړه لري. له قند سره وصل د هستې قاعدې (nucleobase) ته نيکلوسايد (nucleoside) وايي او هغه قاعده چې په يو قند او يو يا له يو نه زيات فاسفيټ سره وصل ده، نيکلوتايد ورته وايي. يو Bipolymer چې ګڼ وصل شوي نيکلوتايدونه (لکه: په DNA کې) شاملوي، پولي نيکلوتايد یې بولي. <ref name="berg">{{cite book|vauthors=Berg J, Tymoczko J, Stryer L|date=2002|title=Biochemistry|publisher=W.H. Freeman and Company|isbn=0-7167-4955-6}}</ref><ref name="IUPAC">{{cite journal|author=IUPAC-IUB Commission on Biochemical Nomenclature (CBN)|title=Abbreviations and Symbols for Nucleic Acids, Polynucleotides and their Constituents. Recommendations 1970|journal=The Biochemical Journal|volume=120|issue=3|pages=449–54|date=December 1970|pmid=5499957|pmc=1179624|doi=10.1042/bj1200449|url=http://www.chem.qmul.ac.uk/iupac/misc/naabb.html|archive-url=https://web.archive.org/web/20070205191106/http://www.chem.qmul.ac.uk/iupac/misc/naabb.html|url-status=dead|archive-date=2007-02-05|issn=0306-3283}}</ref>

د DNA پوښ د ملاتير د بدلېدونکي فاسفيت او قند له ګروپونو نه جوړ شوی دی. په DNA کې د (2-deoxyribose) قند دی، چې يو پنتوز (پينځه کاربنه) قند دی. قندونه د فاسفيټ ډلو په واسطه يو ځای شوي دي، چې د مجاور قند کړيو د درېيم او پينځم کاربن اتومونو تر منځ phasphodiester اړيکې جوړوي. دوی د 3′-end او 5′-end کاربنونو په توګه پېژندل کېږي. لومړني يا اعلی (prime) سمبول د دې لپاره کارېدلی دی، چې دا کاربن اتومونه، د قاعدې له هغو اتومونو نه بېل کړي، چې deoxyribose ورته يوه ګلايکوسايډي اړيکه تشکيلوي. د همدې له امله هر DNA پوښ، په عادي ډول يو پای لري، چې يو فاسفيټ ډله يا ګروپ په کې د يو رايبوز (ribose) پينځه لومړني يا اعلی کاربن (5’) سره (5’ phosphoryl) ضميمه شوي دي او یو بل پای چې يو خلاص هايدوکسيل ګروپ په کې د يو رايبوز درې اعلی کاربن سره (3’ hydroxyl) ضميمه دی. د قند – فاسفيټ ستون فقرې په امتداد، د 3’ او 5’ کاربنونو د موقعيت ټاکنه په لوريز يا قطبي ډول د DNA هر پوښ ته ورکول کېږي. د هستوي تېزابو په ډبل مارپېچ کې د نيکلوتايدونو لوری (جهت) په يوه پوښ کې د يو بل پوښ په پرتله برعکس دی: پوښونه غير موازي دي. د DNA پوښونو نامتوازن پای په اړه ويل کېږي چې: د پينځه اعلی پای (5′) او درې اعلی پای (3′) لوريز يا قطبي والی لري، چې له پينځه اعلی پای سره يو وروستنی فاسفيټ ګروپ (ډله) او د 3’ پای يو وروستی هايدروکسيل ګروپ لري. د DNA او RNA تر منځ يو ستر توپير دا دی، چې په DNA کې 2-deoxyribose قند، په RNA کې د بديل پنتوز قند رايبوز سره معاوضه کېږي. <ref name="Ghosh">{{cite journal|vauthors=Ghosh A, Bansal M|title=A glossary of DNA structures from A to Z|journal=Acta Crystallographica Section D|volume=59|issue=Pt 4|pages=620–26|date=April 2003|pmid=12657780|doi=10.1107/S0907444903003251|issn=0907-4449}}</ref><ref name="berg2">{{cite book|vauthors=Berg J, Tymoczko J, Stryer L|date=2002|title=Biochemistry|publisher=W.H. Freeman and Company|isbn=0-7167-4955-6}}</ref>

== سرچینې ==
<div class="references-small"><small>
<references/>
</small>
</div>

[[وېشنيزه:ډي ان آې|*]]
[[وېشنيزه:د وراثت علم]]
