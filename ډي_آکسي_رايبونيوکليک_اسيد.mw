[[انځور:3DScience DNA structure labeled Angstroms.jpg|thumb|220px|د ډي ان اې د يوې برخې جوړښت.]]
'''ډي آکسي رايبونيوکليک اسيد''' (په انگرېزي: '''DeoxyriboNucleic Acid''') يو ډول [[نيوکليک اسيد]] دی چې د ژوندي اورگانيزمونو د کړنو، دندو او ودې جنيټيکي لارښوونې په ځان کې لري. د ځينو [[ويروس|ويروسونو]] او د [[آر ان اې (RNA)|آر ان اې]] د [[جينوم|جينومونو]] په استثنا، نور ټول ژوندي د ډي ان اې نه برخمن دي. په ژونکو (سلولونو) کې د ډي ان اې اهمه دنده د اوږدمهالو جنيټيکي مالوماتو زېرمه کول دي. په ډي ان اې کې شته جنيټيکي عملي لارښوونې، په ژونکو کې د پروټينونو او د آر ان اې د ماليکيولونو په جوړولو کې کارېږي. د ډي ان اې هغه برخې چې د ځان سره جنيټيکي مالومات لېږدوي د [[جين]] په نامه يادېږي، خو د ډي ان اې ځينې نورې کړۍ، د جوړېدو او رغولو په مقصد کارېږي او يا هم دا سلسلې د جنيټيکي مالوماتو په څرگندولو او منظم کولو کې ښکېل دي. د کيميايي جوړښت له مخې ډي ان اې له دوؤ اوږدؤ پوليميري ريتاړو، چې جوړښتي يوونونه (واحدونه) يې [[نيوکليوټايډ|نيوکليوټايډونه]] دي جوړه شوې. د ډي ان اې همدا [[پوليمر|پوليمري]] ريتاړې د يو ډول کيميايي شمزۍ چې د قندونو او فاسفېټونو د ډلو نه جوړه ده سره يوځای نښلوي. د ډي ان اې دا دوه ريتاړې يو بل ته په موازي ډول پرتې دي. د ډي ان اې شمزۍ په ځان کې څلور ډوله ماليکيولونه لري چې د [[نيوکليوبېز|بېزونو]] په نامه يادېږي او دا د همدغو څلورو بېزونو د تسلسل سبب دی چې جنيټيکي مالومات د کوډونو په توگه خوندي پراته دي. د ډي ان اې تر ټولو لويه دنده د جنيټيکي کوډونو په کارولو سره د [[امينو اسيد|امينو اسيدو]] د لړۍ نه د [[پروټين|پروټينو]] جوړېدنه ده. 

په [[ايوکاريوټ|ايوکاريوټونو]] کې لکه ژوي او بوټي، ډي ان اې د ژونکو په هستو کې وي، خو په [[پروکاريوټ|پروکاريوټونو]] کې لکه [[باکټريا]]، ډي ان اې د ژونکو په [[سايټوپلازم]] کې موندل کېږي. [[انزايم|انزايمونو]] ته ناورته، ډي ان اې په ماليکيولونو مستقيمه اغېزه نه لري، بلکه د بېلابېلو انزايمونه کړنې ډي ان اې اغېزمن کوي، او د نورو ډي ان اې په جوړولو کې، د ډي ان اې په ريپلېکېشن يا تکرار او يا هم د پروټيونو په ټرانسکرايب يا مخليکنې کې د ډي ان اې مالومات کاپي کوي. په [[کروموزوم|کروموزومونو]] کې، [[کروماټين|کروماټيني]] پروټين لکه [[هېسټون|هېسټونونه]]، ډي ان اې سره راټولوي او منظموي يې. همدا شان په هستې کې دننه، کروموزومونه د نورو پروټينو سره، د خپلمنځي تعاملاتو په کنټرول کې مرسته کوي. 

ډي ان اې يو اوږد [[پوليمير]] دی چې ساده يوونونه (واحدونه) يې د [[نيوکليوټايډ]] په نامه يادېږي. دا پوليميري لړۍ د [[قند|قندونو]] او [[فاسفېټ|فاسفېټو]] د ډلو نه جوړه شوې شمزۍ په مرسته سره يوځای نښتې. همدا شمزۍ په ځان کې څلور ډوله ماليکيولونه لري چې د [[بېز|بېزونو]] په نامه يادېږي او دا د همدغو څلورو بېزونو لړۍ (سلسله) ده چې جنيټيکي مالومات د کوډونو په بڼه اړوي. د ډي ان اې تر ټولو لوی کار د جنېټيکي کوډ په کارولو سره، د امينو اسيدو د سځرزيو د لړۍ نه د بېلابېلو پروټينونو جوړول دي. د جنيټيکي کوډ د لوستلو لپاره، سلولونه د ډي ان آې د ريتاړې کاپي په هستوي اسيد [[آر ان اې]] کې جوړوي. د آر ان اې همدا کاپي شوې بڼې بيا د پروټينونو په جوړېدنه کې کارېږي، خو د دوی نه په مستقيمه توگه د [[رايبوسوم|رايبوسومونو]] يا [[سپلايسوزوم|سپلايسوزومونو]] د برخې په توگه هم کار اخيستل کېږي.












== سرچینې ==
<div class="references-small"><small>
<references/>
</small>
</div>

[[وېشنيزه:ډي ان آې|*]]
[[وېشنيزه:د وراثت علم]]

{{Link FA|de}}
{{Link FA|nl}}
{{Link FA|pt}}
{{Link FA|ru}}
{{Link FA|uk}}
{{link FA|nl}}
