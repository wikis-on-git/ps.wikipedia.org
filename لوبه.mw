لوبې د خلكو د عمومي روزنې يو توكې (جز) دى، چې د بشپري ټولنې د كولتور، اقتصادي، سياسي او فرهنگي اړيكو په پرمختگ كې غوره رول لري.
د بدني روزنې د سېستم عمومي موخه د ټولنې د ټولو وگړو د روغتيايي حالت د بشپړېدو او ښه كېدو، د جسمي، دماغي، اروايي وړتياوو وده، او د ملي نواميسو د ساتنې او د بهر نيو غليمانو پ وړاندې د خلكو د غوره عادتونو او دودونو بشپړول ديز خو په هر صورت سپورټ د سولې زېرې (سفير) دى او سياسي پولې په رسميت نه پېژنيز
د بدني روزنو (لوبو) رامنځته كوونكي د وخت هغه نامتو اتلان دي، چې د خپلو نه ستړي كېدونكيو كارونو او فعاليتونو له كوښښ څخه وروسته پدې توانېدلي، چې يوه لوبه راوپنځوي. 
د لوبو د پنځولو (منځته راوړلو)، بشپړتيا، او ساتنې لپاره [[پېړۍ]]، [[پېړۍ]] وختونه لږېدلي دي. 
لومړنې شې چې د ژوند ستونزې يې له منځه وړي، او ورځېني فعاليتونه يې اسانه كړي، همدا بدني روزنه ده. دغه راز لوبې او سپورټ د خلكو د سوچ او فكر ښه كوي، غم او بدخويي يوې خوا ته كوي.
د ښه او غوره لوبې ترسره كولو لپاره لازمه ده، چې د ورزش بنسټونه په علمي او فني ډول زده شي. كه د سپورټ مينه وال او [[د بدني روزنې لارښوونكي]] يا هغه ټرېنران چې په ورزشي كلپونو كې د ورزش په بېلابېلو څانگو كې په تمرينونو بوخت دي، د ورزش له اصولو څخه بې خبره وي، نو پدې وخت كې يې كار دومره گټور نه تمامېږي.، ځكه په هغو ځوانانو كې چې د ودې او پرمختگ په حال كې وي، سپورټي تمرينونه ډېره ښه اغيزه كوي. نو كله چې د بدني روزنې لارښود د لوبغاړو له حاله او د پام وړ ورزش په اغېزو بلد نه وي، د كار پاېله به يې منفي وي. لدې امله د ورزشي لوبو په برخه كې د لومړنيو مالوماتو درلودل اړين دي.

== د افغانستان ملي لوبې ==

== وزلوبه ==
[[وزلوبه]] د [[افغانستان]] ملي لوبه ده، چې د خلكو په منځ كې ډېر مينه وال لري، د وزلوبې د رامنځته كېدو تاريخ د [[مقدوني سكندر]] د [[لښكر]] كشيو په وخت پورې تړي، نكل دى چې په هغه وخت كې به آريايي اتلانو د دښمن په لښكرو كې د شپې لخوا يرغل كاوه او د [[دښمن]] پوځيان به يې ژوندي د هغوي له پوځي پڼدغالو څخه له ځان سره وړل.
وروسته دغه جگړه ايز وړتيا د ورزش بڼه وموندله او د بوختياوو او نندارې لپاره به ترسره كېده. 
ددې لوبې د جوړېدو ځايونه د هېواد شمالي برخې دي، او ډېر ځله د [[د بلخ ولايت|بلخ]] ، [[‍‍د جوزجان ولايت|جوزجان]] ، [[د سمنگان ولايت|سمنگان]] ، [[د بدخشان ولايت|بدخشان]] ، [[د تخار ولايت|تخار]] ، [[د کندوز ولايت|كندز]] ، [[د بغلان ولايت|بغلان]] ، [[د فارياب ولايت|فارياب]] او [[د پروان ولايت|پروان]] په ولايتونو كې دود لري.
د وزلوبې د ترسره كولو لپاره، اتل يا لوبغاړې چې د (چاپ انداز) په نامه يادېږي، په سورلۍ كې لوى لاس لري او له ستونزومنو تمرينونو څخه وروسته په لوبو كې د گډون ځواكمنتيا ترلاسه كوي. 
د وزلوبې د لوبې وسيله يو خوسى وي، چې له حلالولو او د نس له پاكولو وروسته هغه د څلرويشتو ساعتونو لپاره د اوبو په منځ كې كېښودل كېږي، چې د پوستكي مقاومت يې ډېر شي، او بيا يې د لوبې په بهير كې ونه شلېږي. د خوسي وزن له ۳۰ څخه تر ۴۵ كيلوگرامو پورې وي. د وزلوبې د ډگر سيمه ناټاكلې وي، خو [[د افغانستان د اولمپېك د رياست]] لخوا د مېدان د بر برخه ۳۵۰*۳۵۰ مربع متره او اوږدوالې يې ۳۵۰*۳۰۰ متره ټاكل شوې دى. 
لوبه په عمومي ورزشي لوبغالو (د فوټبال د مېدان په مساحت) او په سټېډيمونو كې هم ترسره كېداى شي. د وزلوبې په مېدان كې د پورته كولو، د حلال او توغ داېرې د پام وړ ځايونه وي. 
خوسې د پورته كولو د ځاى (داېره) په منځ كې وي، او په اسونو سپاره لوبغاړي د هغه په شاوخوا راټولېږي. د مېدان دمشر په لارښوونه د خوسي د پورته كولو لپاره هلې ځلې پېل كېږي.

== [[نېزه ويشتنه]] ==
نېزه ويشتنه هم د افغانستان د لرغونو لوبو له ډلې څخه ده، چې خلك يې ډېره خوښوي. هماغسې چې وزلوبه د هېواد په شمال كې ډېر مينه وال لري، دارنگه نېزه ويشتنه د هېواد په جنوب كې ښه مينه وال لري، د مثال په توگه په [[پكتيا]] ، [[پكتيكا]]، [[غزني]] او [[خوست]] ولايتونو كې زياتره نارينه پدې لوبه بوخت وي. 
نېزه ويشتل د مټورو، غښتليو، او قوي خلكو لخوا ترسره كېږي. د هغې د لرغونتيا په اړه ويل كېږي، چې دغه لوبه د دښمن په لښكرو باندې د يرغل او د جگړې په ډگر كې غليمانو ته د ماتې وركولو په خاطر رامنځته شوې ده.
ځينې خلك پدې باور دي، چې نېزه د ښكار وسيله ده، خو نن نېزه ويشتنه د يوې ښكلې نندارې او تفريح په توگه ډېر پلويان لريو نيزه ويشتنه په لويو ډگرونو كې ترسره كېږي. د لوبې بهير د مشر لخوا څارل كېږي.
د لوبې د ترسره كولو لپاره په زمكه كې د لرگي مېخونه په ټاكلي واټن ټك وهل كېږي. 


== نړېوالې ورزشي لوبې ==
# فوټبال
# [[وليبال]]
# [[باسكټبال]]
# [[هاكي]]
# [[ټېنس]]
# [[پېنگپانگ]]
# [[بډمېنټون]]
# [[غېږه نيول]]
# [[جمناستك]]
# [[سېكل ځغلونه]]
# [[لامبو]]
# [[ځغاسته]]
# [[ټوپ اچونه]] 
# [[ډبره اچونه]]
# [[وزن پورته كونه]]
# [[سوك وهنه]]
# [[بدنپالنه]]
# [[موټر ځغلونه]]
# [[اس ځغلونه]]


== د لوبو نړېوال جشنونه ==
# د [[اولمپېك لوبې]]
# د [[فوټبال نړېواله سيالي]]
# د [[سوك وهنې نړېواله سيالي]]
# د [[كركېټ نړېواله سيالي]]

[[وېشنيزه:لوبې]]
