'''د مورنیو ونو''' د کېنولو کړنلاره کې به دا خبره روښانه کړو چې څرنګه کولای شو د مورنۍ ونې اداره او په سمه توګه کېنول ترسره کړي. د نیالګیو کېنولو اړوند کس باید د بزغلي د کېنولو څارنه وکړي، دا کړنه باید د ژمي موسم له رارسېدا مخکې ترسره شي. 

د نیالګو د کرنې کړنلاره کې باید لاندې ټکو ته جدي پام وکړو:
۱- په یوه وخت کې باید یو کلون یا ورایټي کېنول شي.
۲- د کېنولو د ساحې لپاره باید یواځې هغه ګېډۍ راواخېستل شي چې یواځې د یوې ورایټۍ/کلون پیوندي نیالګي ولري.
۳- کروندې ته د نیالګیو له رسېدا سره سم څومره ژر چې کېدای شي باید کېنول شي، (د خاورې حالت او د هوا وړتیا باید په نظر کې ونیول شي).
۴- د کېنولو د عمل په ترڅ کې دا باید په یاد ولرو چې د نیالګیو ریښې له ګېډۍ څخه د وېستلو او په خاوره کې د کېنولو په وخت کې په لمدو موادو پټې کړای شي. ریښه کېدای شي چې د لمر د وړانګو او د هوا په واسطه وچه او له منځه ولاړه شي، د ریښې دا ډول تخریب کېدای شي د نیالولو څخه وروسته د کمزورې ودې باعث شي. 
۵- که چېرې نبات له څو ورځو څخه زیات زېرمه کېږي نو هغه باید له بنډلونو څځه خلاص کړای شي او په یو سیوري لرونکي کنده کې یې کېږدئ. ریښې یې د ارې د بور یا د خاورې په وسیله پټې او اوبه ورکړئ.
