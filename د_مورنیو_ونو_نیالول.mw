'''د مورنیو ونو''' د کېنولو کړنلاره کې به دا خبره روښانه کړو چې څرنگه کولای شو د مورنۍ ونې اداره او په سمه توگه کېنول ترسره کړي. د نیالگیو کېنولو اړوند کس باید د بزغلي د کېنولو څارنه وکړي، دا کړنه باید د ژمي موسم له رارسېدا مخکې ترسره شي. 

د نیالگو د کرنې کړنلاره کې باید لاندې ټکو ته جدي پام وکړو:
# په یوه وخت کې باید یو کلون یا ورایټي کېنول شي.
# د کېنولو د ساحې لپاره باید یواځې هغه گېډۍ راواخېستل شي چې یواځې د یوې ورایټۍ/کلون پیوندي نیالگي ولري.
# کروندې ته د نیالگیو له رسېدا سره سم څومره ژر چې کېدای شي باید کېنول شي، (د خاورې حالت او د هوا وړتیا باید په نظر کې ونیول شي).
# د کېنولو د عمل په ترڅ کې دا باید په یاد ولرو چې د نیالگیو ریښې له گېډۍ څخه د وېستلو او په خاوره کې د کېنولو په وخت کې په لمدو موادو پټې کړای شي. ریښه کېدای شي چې د لمر د وړانگو او د هوا په واسطه وچه او له منځه ولاړه شي، د ریښې دا ډول تخریب کېدای شي د نیالولو څخه وروسته د کمزورې ودې باعث شي. 
# که چېرې نبات له څو ورځو څخه زیات زېرمه کېږي نو هغه باید له بنډلونو څځه خلاص کړای شي او په یو سیوري لرونکي کنده کې یې کېږدئ. ریښې یې د ارې د بور یا د خاورې په وسیله پټې او اوبه ورکړئ.

== د ساتلولارې چارې (څارنه، کتنه) ==
=== څـــارنـــه ===
د مورنیو ونو د ساتلو، څارنې او کتنې په اړه باید لاندې څو مهمو ټکو ته پاملرنه وکړو. 
#'''اوبه خور:''' دې برخه کې به دا خبره روښانه کړو چې د نیالګي له کېنولو وروسته سملاسي توګه د اوبو ورکولو په وخت کې د اوبو د ساتلو لپاره یو وړوکی بند د نیال شوي نیالګي ګردچاپېره جوړ کړای شي. د بُزغلي د اوبه خور د مناسب اداره کولو لپاره باید دا لاندې پړاوونو ته پام وکړو: 
##د نیالګیو د کېنولو څخه سمدلاسه وروسته هر مورني نیالګي ته باید دوه سطله اوبه ورکړي شي، ترڅو خاوره لمده او له ریښو سره ونښلوي. ##که چېرې ټول نیالګي کېنول شي، د لښتیو د اوبو لګولو سېسټم (د بېلګې په توګه د نیالګیو د کتارونو دوه اړخونو ته ویالی وکاږل شي، یعنی په یوه کتار کې دوه ویالې) او په بله ورځ نیالګي یو ځل بیا اوبه کړئ. 
##د هوا حالات، د خاورې ډول، د ودې پړاو او د نیالګیو د اندازې په نظر کې نیولو سره باید په منظمه توګه اوبه ورکړ شي. 
##که چېررې د مورنیو نیالګیو په منځ کې کوم بل نیالګی کرل شوی وي، نو هڅه وکړئ چې منځنی نیالګی له مورني نیالګي څخه جلا اوبه کړئ، د جلا لښتیو کارول استعمالول، ددې لپاره چې منځینې نیالګی او مورنی نیالګی د خپلې اړتیا سره سم اوبه کړای شي. 
#د بېکاره بوټو کنټرول: واښه له مورنیو بوټو سره په اوبو او د خاورې د غذایي موادو په لاسته راوړلو کې رقابت کوي،، نو له دې لامله دا ډېره اړینه ده چې د ونې ګردچاپېره لږ تر لږه د یو متر په فاصله کې د بیکاره بوټو څخه پاک وساتل شي. واښه کولای شو په لاس یا رمبي سره له منځه یوسو. د ونې خاوره له یوه متر څخه ډېره مه ژوروئ، ځکه کېدای شي په دې کار سره مو تغذیوي ریښو ته یې تاوان ورسېږي.
#له افتونو او ناروغیو مخنیوی: 
«: د بڼوالۍ افات کېدای شي یو تي لرونکې مرغۍ، حشره، کنی یا نیماتود وي، چې نیالګیو ته زیان رسوي. د بڼوالۍ ناروغۍ په نیالګیو کې یو غیر صحي حالت دی چې د فنجي، بکتریا، وایرسونو یا وایرسونو ته ورته موجوداتو په وسیله منځته راځي. د افتونو له منځه وړونکو درملو پرته د افتونو د کنټرول ډېرې نورې لارې چارې هم شته چې په هغوی کې لاندې طریقې شاملې دي:

«: د کرنیزو عملیاتو په وسیله مخنیوی: صحیح ښاخ پرېکونه، د سرې یا اوبو ورکولو نظام، یا د د افتونو په مقابل کې د مقاومو ډولونو یا ورایټیو انتخابول. فزیکي مخنیوی: 
د بېلګې په توګه د کروندې په پوښولو (ملچ) سره د هرزه بوټو د ودې مخنیوی. 

== میخانیکي مخنیوی: == 
د بېلګې په توګه د ګیاه رمبی کول، د لومې (دام) کارول چې د افتونو مخه نیسي. 
== بیالوژیکي مخنیوی: ==
د ګټه رسوونکو ژوندیو موجوداتو څخه ګټه اخېستل، لکه حشرات چې د افتونو څخه خواړه لاسته راوړي. ۴- سره ورکول: د سرې له کارولو موخه دا ده چې د نیالګي مناسبه وده، د هغې ډول، اقلیم، د ودې موسم، د غذایي موادو د نورو استعمال شویو منابعو او په خاوره کې د غذایي موادو د حالاتو سره یې وده بدلون وکړي. 
*د ودې په لومړي فصل (اپرېل، جون، او سپټمبر) میاشتو کې هره میاشت پنځوس ګرامه (تقریبا یو ډک موټی) د یوریا سره هرې مورنۍ ونې ته د ودې په موسم کې ورکول کېږي. 
*د ونې څخه د ۴۰ سانتي مترو په واټن کې سره وپاشئ. 
*په لږه اندازه سره له خاورې سره ګډه کړئ ترڅو له وینځلو څخه وساتل شي او بیا ونو ته ژر اوبه ورکړئ ترڅو یوریا ښکته خاورې ته پرېمینځل شي. 
*د ودې په دویم موسم کې او په هغې پسې د ودې په فصل کې د سرې د ورکړې اندازه لوړېدای شي، ځکه چې مورنۍ ونه غټېږي او غذایي مواد چې په هر اوري کې جمع کېږي، د قلمو د راټولولو له لامله لرې کېږي.

== کتنه: == 
د مورنیو نیالګیو د کتنې لپاره باید لاندې ټکي په پام کې ولرو:
• د نیالګیو زخه لرونکو پیوندي څانګو د کره کتنې لېست، د مورنۍ ونې نقشه، نښې او د کتارونو شمېرې چې دا معلومه شي چې له کومې ونې ښاخ پیوند اخېستل شوی، ټول باید وکتل شي. 
*د ښاخ پیوند د راټولولو لپاره باید ټوټه لمده کړو او د یو ورایټي د بلاک لاندې په یو سیوري ځای کې کېږدئ. 
*د یخ صندوق د مورنۍ ونې سره نږدی تر ټولو یخ ځای کې کېږدئ. 
*کله چې له هغې مورنۍ ونې سره نږدی ودرېږئ، له کومې چې به پیوندي زخې راټولېږي، باید د تصدیق شویو زخه لرونکو څانګو لېبل یا پېژندپاڼه ډکه کړئ.
*پرې کوونکی سامان په الکولو تعقیم کړئ. 
*د سږني وده ییزه موسم په جریان کې څانګې راټولې کړئ. 
*کله چې څانګه پرې کړای شي، نو هغه په لمده ټوټه کې وساتئ.
له راټولولو وروسته د پیوندي څانګو د تیارولو کتنه: 
*د کار لپاره یو سیوری او یخ ځای پیدا کړئ.
*د لمده ټوکر څخه یوه ټوټه راواخلئ. 
*د څانګې هغه برخه غوره کړئ چې کافي زخې ولري، پاڼې ترې لرې کړئ مګر ټول ډنډرونه یې پرېږدئ.
*ټولې څانې په یو شان اوږدوالي غوڅې کړئ. 
*زخې لرونکي څانګې په لیبل شویو پلاستیکی بوجیو کې واچوئ.
*که چېرې یو ځل د زخه لرونکو څانګو شمېره په یوه کڅوړه کې بشپړه شوه، نو کڅوړه د هغې پټۍ په وسیله وتړئ او په یخ صندوق کې یې کېږدئ.

==تړلي مخونه==

==سرچینې==
د ګټې اخېستنې لارې چارې د اخېستل شویو موادو بسته بندي او انتقال. د موادو لپاره د تصدیق د ورکړې پروسه. لنډیز سپارښتنې سرچینې 1- The Mother Stock Nursery Volume 2, by Laura V. mburgia, PHDP Consultant, Perennial Horticulture Development Project European Commission- Europe Aid/Asie/2006. 2- English Wikpedia /http://en.wikipedia.org ۳- دستورالعمل احداث باغ مادري، تهیه کنندگان: 1. یحیی دهقانی شورکی2. اردشیر رحیمی میدانی 3. وحید مؤید صفاري، وزارت زراعت جمهوري ایران، سازمان تحقیقات و آموزش کشاورزي، مؤسسه تحقیقات ثبت و گواهی بذر و نهال
