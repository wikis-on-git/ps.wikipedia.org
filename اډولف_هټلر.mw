{{د سياستوالانو مالوماتبکس
| نوم =اډولف هټلر
| انځور =[[دوتنه:Bundesarchiv Bild 183-S33882, Adolf Hitler retouched.jpg|209px]]
| شرح تصویر =
| مکمل نوم =
| معروف به =
| د زېږېدو نېټه = اپرېل ۲۰، ۱۸۸۹
| د زېږېدنې ځای = برانوا، [[اطريش]]
| د مړينې نېټه = ۱۹۴۵
| د مړينې ځای = [[برلن]]، [[المان]]
| ماندينه =ايوا براون
| اولادونه =
| دین =
| ګوند = د المان د ملي سوسيالست كارګر ګوند<br />نازي ګوند
| سمت =
| پست‌های قبلی =
| فعالیت‌ها =
| قبل از =
| بعد از =
| وبگاه رسمی =
| زیرنویس =
}}

'''اډولف هټلر''' (الماني: Adolf Hitler) د [[نازي]] ګوند مشر او د جولاۍ ۱۹۳۲ نه تر اپریل ۱۹۴۵ پورې د [[المان]] لومړى وزير و.

== مخينه ==
اډولف هټلر د ۱۸۸۹ د اپرېل په ۲۰ مه د [[اطريش]] په [[برانوا]] كې د ان ويالې پر څنډه په يوه وړوكي ښار كې زېږېدلى.

پلار يې آلويس هټلر د هټلر له زېږېدنې وروسته له خپلې كورنۍ سره د اطريش بل ښار [[لينز]] ته ولاړل.

هټلر په لينز ښار كې ښوونځى ووايه، په لومړيو كې دى يو تكړه زده كوونكى و، خو په ليسه كې بيا يو كمزورى زده كوونكى و، د هټلر اكادميكو هڅو يې پلار نا هيلى كړى و، ځكه پلار يې غوښتل چې هټلر به د ده په څېر يو دولتي مامور شي، خو هټلر غوښتل چې يو هنرمند شي. په ۱۹۰۷ كې هټلر د اطريش [[ويانا]] ښار ته لاړ تر څو د خپل هنرمند كېدو خوب پوره كړي. د نوموړي دا خوب هغه مهال له خاورو سره يو ځاى شو، چې د هنرونو اكادمۍ ته كامياب نه شو.

په همدې كال د هټلر مور مړه شوه او هټلر پرېكړه وكړه چې په ويانا كې به اوسي. يو كال وروسته يې بيا د هنرونو اكاډمۍ ته ازموينه وركړه، خو بريالى نه شو. هغه په ويانا كې يو منظم كار نه درلود، چې دى له اقتصادي پلوه په پښو ودروي، هغه به وړوكي وړوكي كارونه تر سره كول او په ډېره ارزانه خونه حتى د پارک په څوكيو كې به يې شپې تېرولې او ډېرى مهال به يې د خيراتونو ډوډۍ خوړلې.

== كركه او لومړۍ هڅې ==
كله چې هټلر په ويانا كې اوسېدو نو له جرمنيانو پرته يې نور ټول خلك بد ايسيدل، هټلر اسټريايۍ و، خو په جرمنۍ يې خبرې كولې، ځكه يې ځان جرمن ګڼلو. ده به په اسټريايي حكومت ملنډې وهلې ځكه ۸ ژبې يې رسمي اعلان كړې وې، د هټلر په ګومان هېڅ دولت هم چې نژادي ډلو ته يې پوره حقونه وركړي وي نه شي كولاى اوږد ژوند وكړي.

په ۱۹۱۳ كې هټلر د جرمني مونيخ ښار ته لاړ، كله چې په ۱۹۱۴ لومړۍ نړيواله جګړه پېل شوه نو دى د جرمني په پوځ كې داوطلب كار ته چمتو شو، چې نوموړي ته د خط او خبر رسوونكي دنده وركړل شوه. دا يو خطرناك كار و چې د نظامي قوماندانۍ څخه به يې احوال د جګړې لومړي خط ته رسولو.

هټلر پينځه وړوكي مډالونه او يو ډېر لوړپوړه مډال واخيست، خو له لومړۍ نړيوالې جګړې وروسته يوازې د فرقه مشر رتبې ته ورسېد.

كله چې لومړۍ نړيواله جګړه پاى ته ورسېده نو هټلر په يوه روغتون كې د سترګو د ناروغۍ له كبله تر درملنې لاندې و، چې په جګړه كې د زهرجن ګاز له كبله ورته پېښه شوې وه. كله يې چې د جرمني تسليمېدل واورېدل نو ډېر خپه شو.

د وارسا تړون چې لومړۍ نړيواله جګړه يې پاى ته ورسوله، د جرمني ډېره سيمه يې ترې ونيوله، جرمنيان يې وسلې ايښودلو ته يې اړ كړل او د جګړې لوى تاوان يې پرې ومانه. 

== نازي ګوند او بوختياوې ==

له لومړۍ نړيوالې جګړې وروسته [[المان]] ډېر لوى قرض پر اوږو درلودو او په ميليونونو خلک يې بې كاره وو. په ۱۹۱۹ كې هټلر د جرمنيانو كارګر ګوند ته ننوت. په ۱۹۲۰ كې دا ګوند د المان د ملي سوسيالست كارګر يا ([[نازي]]) په نامه مشهور شو او خپل لومړى پروګرام يې خپور كړ چې (۲۵ نومرې) نومېدو. 

په پروګرام كې نازيانو په المان غږ كړى و چې د يوه ملت په توګه سره متحد شي، يو قوي مركزي حكومت رامنځ ته كړي او د وارسا تړون لغو كړي. 

په ۱۹۲۱ كې هټلر د نازي ګوند مشر وټاكل شو او ډېر زيات خلک يې غړي شول. دا ټول د هټلر د خبرو اغېز و چې په وينا كې يې خاص مهارت درلود. هټلر يوه ډله پوځيان د نازي ګوند لپاره جوړ كړل چې د توفان جنګيالي نومېدل او خړې جامې يې درلودې، هغوى د دې لپاره رامنځ ته شول چې د هغو ډلو سره جګړه وكړي چې د نازي ګوند د لاريونونو او ويناوو مخه نيسي. 

د ۱۹۲۳ د نوومبر په ۹ مه هټلر له ۲۰۰۰ څخه زيات توفاني جنګيالي د وقت پر (بوواريان) حكومت ور مارش كړل او غوښتل يې د مونيخ حكومت را نسكور كړي. د نوموړي دا كودتا ناكامه شوه، هټلر ونيول شو او د پينځو كالو بند پرې وخوت. په زندان كې نوموړي يو كتاب وليكلو چې (زما مبارزه - Mein Kampf) نوم يې پرې كېښود.

په نوموړي كتاب كې ده د المان د راتلونكې لپاره خپل پلانونه بيان كړل، ده يوازې ۹ مياشتې په زندان كې تېرې كړې او خوشى شو او د نازي ګوند په بياجوړولو يې پيل وكړ.

دى پوه شوى و چې د قدرت تر لاسه كولو لپاره له زور او جګړې څخه نه بلكې له قانوني لارې كار واخيستل شي، نوموړي يو شخصي ساتونكى درلود چې شوت ستافل (د ځينو مورخينو په نظر دا هماغه كس دى، چې له ځان وژنې وروسته يې د هټلر مړى سوځولى و) نومېدو.

په ۱۹۲۹ كې نازي يو وړوكى او بې خونده سياسي ګوند و. په همدې كال د وال سټريټ نښتې او پخوانيو عقدو هټلر او نازي ګوند ته د قدرت واګې په لاس كې وركړې.

هټلر د [[يهود|يهودانو]] او [[كمونست|كمونستانو]] پر خلاف غږ پورته كړ او دواړه يې د المان لويې ستونزې وبللې. نوموړي ژمنه وكړه چې المان به له يهودانو او كمونستانو خلاصوي او د [[اروپا]] الماني ژبه ويوونكي به سره يو كوي.

== برياليتوب او ديكتاتوري ==
د ۱۹۳۲ د جولاۍ په ټاكنو كې نازي ۴۰ سلنه رايې تر لاسه كړې او د المان تر ټولو پياوړى ګوند شو. د ۱۹۳۳ د جنوري په ۳۰ مه ولسمشر پاول ون هندنبورګ هټلر د المان د حكومت مشر يا لومړى وزير وټاكلو.

له دې څوكۍ څخه په كټې هټلر د د كتاتورۍ پر لور روان شو. كله چې هندنبورګ په ۱۹۳۴ كې مړ شو، نو هټلر چې له پخوا څخه يې د ټول المان واک درلود، ځان (فرهر) يا يوازينى واكمن اعلان كړ.

د هټلر تر سيوري لاندې هېڅ آزادي نه وه. حكومت د ژوند هر اړخ كنټرولاوه. هټلر ډېر پياوړى پروپاګند وكړ تر څو ملت يې دا نظريه ومني چې په المان كې بايد يو بشپړ آريايي نژاد وساتل شي. د هټلر دا پلان د دې سبب شو چې يهودو، روميانو او تورپوستانو ده ته د لېوني خطاب وكړ. د نوموړي دا پلان د (وروستى حل) په نامه يادېدو.

== دوهمه نړيواله جګړه او د هټلر وروستۍ ورځې ==
په ۱۹۳۹ كې دوهمه نړيواله جګړه پيل شوه او هټلر په [[پولنډ]] د دې لپاره بريد وكړ چې الماني ژبه ويوونكي ټول سره يو كړي، همدا مهال د وژنې كمپونه په جرمني، پولنډ او [[روسيه]] كې جوړ شول.

ډېرو خلكو كوښښ وكړ چې هټلر ترور كړي، چې تر ټولو ډراماټيكه هڅه يې د (جولي پلاټ) وه. د ۱۹۴۴ د جولاۍ په ۲۰ مه كله چې ډګروال كلاوس ون ستاوفنبورګ چې د هټلر يو نظامي كنفرانس كې برخه وال و، تر مېز لاندې يې په يوه بكس كې بم كېښود چې په چاودنه كې يې څلور كسه مړه او لس نور ژور ټپيان شول، خو هټلر يوازې څو واړه ټپونه واخيستل. 

د ۱۹۴۵ په جنوري كې د شوروي پوځونه المان ته ننوتل. دا وړانديز شوى و، چې هټلر بايد وتښتي، خو هټلر د خپل نيول كېدو نظريه رد كړه، نوموړي داسې كيسې اورېدلې وې چې شوروي پوځونه به يې په قفس كې بند كړي او د جرمني په كوڅو به يې وګرځوي. له دې بې شرمۍ څخه د خلاصون لپاره هټلر ځان وژنه وكړه. له مرګ دوه ورځې مخكې يې له ايوا براون سره واده وكړ، هغې هم پرېكړه وكړه چې له ده سره به ځان وژني.

د ۱۹۴۵ د اپرېل پر ۳۰ مه شوروي پوځونه د هټلر له شخصي زېرمتون څخه ۳۰۰ متره لرې وو، هټلر ماته حتمي ګڼله، نوموړي خپله ټوله شتمني د نازي ګوند په نامه پرېښې وه.

له خداى پامانۍ وروسته هټلر او ايوا براون يوې شخصي خونې ته لاړل او (سايانايډ) زهر يې وخوړل. هټلر ځان په ګولۍ هم وويشت، مړى يې وروسته وسوځول شو او ايرې يې د دولتي ماڼۍ لاندې خښې شوې او اووه ورځې وروسته المان تسليم شو.

== سرچينې ==
{{reflist}}

** http://taand.com/index.php?mod=article&cat=%D8%AA%D8%A7%D8%B1%DB%8C%D8%AE&article=12457

[[وېشنيزه:د المان لومړى وزيران]]
[[وېشنيزه:لومړى وزيران]]
[[وېشنيزه:نازي مشران]]

[[af:Adolf Hitler]]
[[als:Adolf Hitler]]
[[am:አዶልፍ ሂትለር]]
[[an:Adolf Hitler]]
[[ang:Adolf Hitler]]
[[ar:أدولف هتلر]]
[[arc:ܐܕܘܠܦ ܗܝܛܠܪ]]
[[arz:ادولف هيتلر]]
[[ast:Adolf Hitler]]
[[az:Adolf Hitler]]
[[bar:Adolf Hitler]]
[[bat-smg:Aduolfos Hitleris]]
[[bcl:Adolf Hitler]]
[[be:Адольф Гітлер]]
[[be-x-old:Адольф Гітлер]]
[[bg:Адолф Хитлер]]
[[bjn:Adolf Hitler]]
[[bn:আডলফ হিটলার]]
[[bo:ཨྰ་སྦྲོལ་ཧྥུ་ཧི་ཐུ་ལུར།]]
[[br:Adolf Hitler]]
[[bs:Adolf Hitler]]
[[ca:Adolf Hitler]]
[[cbk-zam:Adolf Hitler]]
[[ceb:Adolf Hitler]]
[[ckb:ئادۆڵف ھیتلەر]]
[[cs:Adolf Hitler]]
[[cv:Адольф Китлĕр]]
[[cy:Adolf Hitler]]
[[da:Adolf Hitler]]
[[de:Adolf Hitler]]
[[diq:Adolf Hitler]]
[[el:Αδόλφος Χίτλερ]]
[[eml:Adolf Hitler]]
[[en:Adolf Hitler]]
[[eo:Adolf Hitler]]
[[es:Adolf Hitler]]
[[et:Adolf Hitler]]
[[eu:Adolf Hitler]]
[[ext:Adolf Hitler]]
[[fa:آدولف هیتلر]]
[[fi:Adolf Hitler]]
[[fiu-vro:Hitleri Adolf]]
[[fo:Adolf Hitler]]
[[fr:Adolf Hitler]]
[[fy:Adolf Hitler]]
[[ga:Adolf Hitler]]
[[gan:希特勒]]
[[gd:Adolf Hitler]]
[[gl:Adolf Hitler]]
[[gn:Adolf Hitler]]
[[ha:Hitler]]
[[he:אדולף היטלר]]
[[hi:एडोल्फ हिटलर]]
[[hif:Adolf Hitler]]
[[hr:Adolf Hitler]]
[[hsb:Adolf Hitler]]
[[hu:Adolf Hitler]]
[[hy:Ադոլֆ Հիտլեր]]
[[ia:Adolf Hitler]]
[[id:Adolf Hitler]]
[[ie:Adolf Hitler]]
[[io:Adolf Hitler]]
[[is:Adolf Hitler]]
[[it:Adolf Hitler]]
[[ja:アドルフ・ヒトラー]]
[[jv:Adolf Hitler]]
[[ka:ადოლფ ჰიტლერი]]
[[kaa:Adolf Hitler]]
[[kab:Adolf Hitler]]
[[kbd:Адолф Гитлер]]
[[kk:Адолф Гитлер]]
[[kn:ಅಡೋಲ್ಫ್ ಹಿಟ್ಲರ್]]
[[ko:아돌프 히틀러]]
[[ksh:Adolf Hitler]]
[[ku:Adolf Hitler]]
[[ky:Адольф Гитлер]]
[[la:Adolphus Hitler]]
[[lad:Adolf Hitler]]
[[lb:Adolf Hitler]]
[[li:Adolf Hitler]]
[[lmo:Adolf Hitler]]
[[lt:Adolfas Hitleris]]
[[ltg:Adoļfs Hitlers]]
[[lv:Ādolfs Hitlers]]
[[mg:Adolf Hitler]]
[[mhr:Гитлер, Адольф]]
[[mk:Адолф Хитлер]]
[[ml:അഡോൾഫ് ഹിറ്റ്‌ലർ]]
[[mn:Адольф Гитлер]]
[[mr:अ‍ॅडॉल्फ हिटलर]]
[[ms:Adolf Hitler]]
[[mt:Adolf Hitler]]
[[mwl:Adolf Hitler]]
[[my:ဟစ်တလာ]]
[[nah:Adolf Hitler]]
[[nap:Hitler]]
[[nds:Adolf Hitler]]
[[nds-nl:Adolf Hitler]]
[[nl:Adolf Hitler]]
[[nn:Adolf Hitler]]
[[no:Adolf Hitler]]
[[nov:Adolf Hitler]]
[[nv:Dágháilchįįh]]
[[oc:Adolf Hitler]]
[[os:Гитлер, Адольф]]
[[pl:Adolf Hitler]]
[[pms:Adolf Hitler]]
[[pnb:ہٹلر]]
[[pt:Adolf Hitler]]
[[qu:Adolf Hitler]]
[[rm:Adolf Hitler]]
[[ro:Adolf Hitler]]
[[roa-rup:Adolf Hitler]]
[[ru:Гитлер, Адольф]]
[[rue:Адолф Гітлер]]
[[sa:ऐडॉल्फ़ हिटलर]]
[[sah:Адольф Хитлер]]
[[scn:Adolf Hitler]]
[[sco:Adolf Hitler]]
[[sh:Adolf Hitler]]
[[si:ඇඩොල්ෆ් හිට්ලර්]]
[[simple:Adolf Hitler]]
[[sk:Adolf Hitler]]
[[sl:Adolf Hitler]]
[[so:Adolf Hitler]]
[[sq:Adolf Hitler]]
[[sr:Адолф Хитлер]]
[[st:Adolf Hitler]]
[[stq:Adolf Hitler]]
[[sv:Adolf Hitler]]
[[sw:Adolf Hitler]]
[[szl:Adolf Hitler]]
[[ta:இட்லர்]]
[[te:ఎడాల్ఫ్ హిట్లర్]]
[[tg:Адолф Ҳитлер]]
[[th:อดอล์ฟ ฮิตเลอร์]]
[[tl:Adolf Hitler]]
[[tr:Adolf Hitler]]
[[tt:Adolf Hitler]]
[[uk:Адольф Гітлер]]
[[ur:ہٹلر]]
[[uz:Adolf Hitler]]
[[vec:Adolf Hitler]]
[[vi:Adolf Hitler]]
[[vls:Adolf Hitler]]
[[wa:Adolf Hitler]]
[[war:Adolf Hitler]]
[[wuu:希特拉]]
[[yi:אדאלף היטלער]]
[[yo:Adolf Hitler]]
[[zh:阿道夫·希特勒]]
[[zh-min-nan:Adolf Hitler]]
[[zh-yue:希特拉]]
