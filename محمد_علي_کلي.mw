د نړیوال درانه وزن اتل محمد علي کلي د (ring) د نړۍ یوه جادوګره څېره ده. ده په درځنونو سیالیو کې ګډون کړې، چې له یو نیمې سیالۍ څخه پرته یې نورې ټولې ګټلی او بریالې ترې راوتې دی.

محمد علي په خپل پیرکې په رښتیا نه ماتېدونکې ؤ، د نړۍ خونړۍ او د پړانګ په څېر چابک ؤ. ده به له له هرې سیالۍ څخه مخکې داسې وړاندوینه کوله، چې خپل حریف به په دومره راونډه کې له پخو راغورځووم، او د اریانتیا خبره لا دا، چې دا وړاندوینه به هوبهو سمه وخته.
د فبرورۍ په میاشت کال ۱۹۶۴زېږد محمد علي کلي د سوک وهنې د لوبې د درانه وزن نړیوال اتل شو. ددې کال د اتلولۍ په ګټلو سره کلي د خپلې مسلمانۍ ښکاره غږ پورته کړ.
د محمد علي ددې اعلان سره، چې کومه کړنلاره امریکایانو پرضد غوره کړه، په رښتیا چې زړه لړزوونکې او بوږنوونکې ده. د علمي بریاوو، ساینسی لوړوالي، انصاف، برابرښت، جمهوریت او د انساني حقوقو مدافع دې هېواد چې د تعصب، تنګ نظرۍ او بې اصولۍ او بې انصافۍ کومه ښودنه وکړه، هغه زړه بوږنوونکې او د نه اتکلېدونکې ده. 
د محمد علي کلي ژوند او اسلام راوړلو په اړه لاندې کرښو ته نظر وکړئ.


== زوکړه او ماشومتوب ==

د محمد علي لومړنې نوم (كاسېس مارسلېس كلي ؤز دۍ د جنورۍ په ۱۸مه نيټۀ، كال ۱۹۴۲ز د امريكې په لازېل  كمټكې نومي كلي كې وزېږېد. 
دده پلار كاسېس مارسلۍس كلي د لوحو رنګولو كاروبار كاوه.  د مور نوم يې (اوډېسا كلي) ؤ، دده كورنۍ تورپوستې او د عيسوي دين د كاتوليك د ډلې لارويان ول. د نورو تورپوستو په انډول د كلي كورنۍ يوه درنه او ښه كورنۍ وه. د كلي پلار يو خوارېكښ انسان ؤ، نوځكه خو د تنګلاسۍ او غربت له ازمېښټ څڅه خوندي و. نو ځكه د محمد علي كلي ماشومتوب د نورو تورپوستو كوشنيانو په څېر له محرومۍ او ناچارۍ ښكار نه ؤ.

دده پلار يو عزت لرونكې سړۍ ؤ. د عام تورپوستي په څېر يې داسې كوم كار ندې كړې چې كله دې بندي كړاى شوې وي، ده له خپلو ماشومانو سره ډېره زياته مينه كوله، او دا يې غوښټل چې دده كوشنيان ښوونه ترلاسه كړي او د ټولنۍ يو معزز ښاري جوړ شي. 
كلي يې د همدې  موخۍ لپاره په ښوونځي كې ورګډ كړ، لېكن د هغه چندانې زړه كړې ته زړه نه ښه كولو. دې د شوخ، چالاك او زيرك كوشنې ؤ. ملګرو سره جګړې كول، او هغوي په سوكانو وهل او ډارول دده د خوښۍ كار ؤ.
كله چې يې په جون ۱۹۶۰ز كې د مركزي لېسې ازموينه وركړه، نو په ډېرو لږو نمبرو بريالۍ شو. مګر له سوك وهلو سره يې له وړوكوالي څخه مينه وه. دده عمر دولس كاله ؤ، چې د متقاعد تورن جوزف مارټن نظر پرې هغه وخت ولږېد، كله چې ده د كوڅې ماشومان په ډېر جوش او جذبې وهل.

==د سوك وهنې نړۍ ته راتلل==

==بهرنې تړونونه==



[[Image:Laila ali kili.jpg]]

==سرچینې==
