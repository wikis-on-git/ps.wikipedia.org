'''دارو خان خاکسار''' (۱۳۳۲ لمریز لېږدي [[کال]]، د [[ارزگان ولایت]]، د چورې ولسوالي - د ۱۳۹۴ ل ل کال د غويي ۲۹) د [[افغانستان]] يو [[پښتو ژبه|پښتو ژبی]] [[شاعر]] او [[ليکوال]] وو.  

==مخینه== 

دارو خان خاکسار د صاحب خان زوی او د ملک تاج محمد خان لمسی پر ۱۳۳۲ لمریز لېږدي کال د ارزگان ولایت د چورې ولسوالۍ په یو معتبره کورنی کې زیږیدلی.  

دارو خان خاکسار پر ۱۳۵۲ ل ل کال د [[پکتیا ولایت]] له [[ښوونتون]] (د ښوونکي د روزنې مؤسسه) څخه فارغ شوی دی. وروسته یی درې دورې د کابل ښار د ټولنیزو علومو انستيتوت په لومړۍ درجه پای ته رسولی دی. هغه د ښوونکي، سرښوونکي، د سیدالخان لیسې د مدیر او پر نورو بېلابېلو سرکاري او ځاني مؤسسو کې دندې ترسره کړې دي.  
 
پر ۱۳۹۰/۵/۵ نېټه د [[هېوادمشر]] په فرمان د ارزگان ولایت د دهراود ولسوالۍ د [[ولسوال]] په نوگه وگومارل شو، خو هغه ډډه ترې وکړه. نوموړي د خپلو خلکو د استازي په توگه په دوديزه [[لویه جرگه]] کې هم گډون کړی دی. 

خاکسار د ۱۳۴۷  لمریز لېږدي کاله راهسې شعر ليکه، او له همدی لامله یې پر ۱۳۹۱ ل ل کال د سولې په [[مشاعره]] کې نغدي جايزه وگټله او د ځوان غږ د ۱۳۹۲ کال په مشاعره کې یې د اطلاعاتو او کلتور ریاست له خوا ستاینلیک تر لاسه کړ. 

==مړینه== 
خدای بښلی داروخان خاکسار پر ۱۳۹۴/۰۲/۲۹ نېټه د درې نۍ (سه شنبې) پر [[ورځ]]، گهيځ پر ۷ بجو او ۱۵ دقيقو ( ۷:۱۵ ) په داسې اکر کې چې له کوره د خپل [[درملتون]] پر لوري رهي وو، د [[هېواد]] او [[اسلا م]] دوښمنانو شهيد کړ. په دې ډول شهید استاد داروخان خاکسار له خپلو نیمگړو هیلو او ارمانونو سره د هېواد او [[ولس]] له مینې ډکه د سولې او خپلواکۍ [[ترانه]] په خوله، له دې پاني او ستړې [[نړۍ]] د تل لپاره رخصت واخیست. اروا يې ښاده او [[جنت]] یې ځای.  

==چاپ شوي نښيرونه يې== 
۱- ارزگان ناوې.  

۲- گران وطن جانان وطن. 

۳- ملي نغمې او ترانې. 

۴- د چورې ولسوالي او د ارزگان نومیالي. 
   

د داروخان خاکسار نږدې ۲۵ نښيرونه ناچاپ پاتی دي.  

 

==اخځليک== 
۱- https://fr-fr.facebook.com/1596820697257390/posts/1720947814844677/ 

۲- http://www.bakhtarnews.com.af/dari/culture/item/48568-%D9%88%D8%B2%DB%8C%D8%B1-%D8%A7%D8%B7%D9%84%D8%A7%D8%B9%D8%A7%D8%AA-%D9%88-%D9%81%D8%B1%D9%87%D9%86%DA%AF-%D9%85%D8%B1%DA%AF-%D8%B4%D9%87%DB%8C%D8%AF-%D8%AF%D8%A7%D9%88%D8%AF-%D8%AE%D8%A7%D9%86-%D8%AE%D8%A7%DA%A9%D8%B3%D8%A7%D8%B1-%D8%B4%D8%A7%D8%B9%D8%B1-%D9%88-%D9%86%D9%88%DB%8C%D8%B3%D9%86%D8%AF%D9%87-%DA%A9%D8%B4%D9%88%D8%B1-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA.html 

۳-
