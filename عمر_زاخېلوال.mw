[[انځور:Omar Zakhilwal.jpg|بټنوک|289px|عمر زاخیلوال]]

'''عمر زاخېلوال''' په ۱۳۴۶ هجري لمریز کال کې هغه مهال چې پلار یې [[د بدخشان ولايت|د بدخشان په ولایت]] کې دنده ترسره کوله په دغه ولایت کې نړۍ ته سترگې پرانیستې.

==زده کړې او دندې==
زاخیلوال خپلې لومړنۍ زده کړې دکونړ، پروان، پنجشير او په خپل پلارني ټاټوبي ننگرهار کې سرته رسولې وې.

عمرزاخیلوال په افغانستان باندې د پخواني [[د شوروي سوسياليستي جمهوريتونو اتحاد|شوروي اتحاد]] له یرغل وروسته [[پاکستان]] ته لاړ او په دغه [[هېواد]] کې  د یوې مودې له اوسېدو او د ننگرهار، کنړ او پنجشېر ولایتونو په جهادي جبهو کې له برخې اخیستنې وروسته د خپلو لوړو زده کړو د دوام لپاره د [[کاناډا]] هېواد ته لاړ چې د تحصیل په پای کې یې ددغه هېواد د[[اوتاوا]] ښار د کارلیتن له پوهنتون څخه د دوکتورا سند تر لاسه کړ.

==سياسي ژوند==

ډاکتر زاخیلوال په ۱۳۸۴ هجري لمریز کال کې بيرته [[افغانستان]] ته راستون شو، لومړی یې د کلیو د بیا رغونې او پراختیا د وزیر د ستر سلاکار، د خصوصي پانگې اچونې یا آیسا داداري ریس او [[د افغانستان بانک]] د عالي شورا د غړي په توگه دنده ترسره او وروسته په اقتصادي چارو کې دافغانستان داسلامي جمهوریت د جمهور ریس د سلاکار په توگه ومنل شو.

ډاکتر زاخیلوال د۱۳۸۷هجري لمریز کال د [[ليندۍ]] په میاشت کې دهيواد د جمهور ریس له خوا د ترانسپورت وزارت د سرپرست او دهمدغه کال د سلواغې په میاشت کې د مالیې د وزیر په توگه ولسي جرگې ته د باور د رایو د ورکولو لپاره وروپیژندل شو.

ډاکتر عمر زاخیلوال په پښتو، دري او انگلیسي ژبو بشپړ تسلط لري.

==باندنۍ تړنې==
* {{يوټيوب|pVsv4uKsKtE|عمر زاخیلوال پښتو مرکه،په شمشاد ټي وي}}
* {{يوټيوب|0faRBffuNb4|عمر زاخیلوال اوردو مرکه،د سليم صافي سره}}

==سرچينې==
{{reflist}}

[[وېشنيزه:پښتانه]]
[[وېشنيزه:افغانان]]
[[وېشنيزه:پښتانه سياستوال]]
[[وېشنيزه:افغان سياستوال]]
[[وېشنيزه:افغان وزيران]]
