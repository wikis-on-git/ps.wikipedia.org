'''لږ-ګڼ ليپوپروټين''' يا '''لږ-ګڼ شهمي پروټين''' ''(په انګرېزي: Low-density lipoprotein يا په لنډه LDL)'' د ليپوپروټينو د پينځو سترو ډلو نه يوه ډله شهمي پروټين دي چې د غټې کچې نه تر وړې کچې په دې ترتيب اوډل کېږي، کايلومايکرون، خورا لږ-ګڼ ليپوپروټين/شهمي پروټين، منځنی-ګڼ ليپوپروټين/شهمي پروټين، لږ-ګڼ ليپوپروټين/شهمي پروټين، ډېر-ګڼ ليپوپروټين/شهمي پروټين. دا ليپوپروټينونه د ژونکو نه چاپېر اوبلن چاپېريال او د اوبو پر بنسټ د وینې بهير کې د غوړو د ګڼ شمېر ماليکولونو، چې په دغو کې [[کولېسټرول]] هم راځي، د لېږدېدو چارې برابروي. څېړنيزو زده کړو جوته کړې چې په لوړه کچه د بي-ډول لږ-ګڼ ليپوپروټينونه (اې-ډوله لږ-ګڼ ليپوپروټينو په خلاف) روغتيايي ستونزې او د زړه او رګونو ناروغيو ته وده ورکوي. دا ډول ليپوپروټينونه اکثراً د ''بد کولېسټرول'' په نامه هم پېژندل کېږي او د دغو په خلاف ډېر-ګڼ ليپوپروټينونه د ''ښه کولېسټېرول'' په نامه پېژندل کېږي.<ref>[http://www.americanheart.org/presenter.jhtml?identifier=180 LDL and HDL Cholesterol: What's Bad and What's Good?]</ref>

==د آزمېښتون آزموينې ==
په درملګريزو آزمېښتونو کې اکثرا د وينې اخيستنې وروسته په وينه کې د LDL-C کچې راپور وړاندې کېږي، دا هغه معيار دی چې د کولېسټرول لرونکو لږ-ګڼ ليپوپروټينو شمېر پرې څرګندېږی. په کلينيکي لحاظ، دا اندازه شوی شمېر ډېر ارزښت لري. د شمېرپوهنې له مخې د LDL-C د کچې شمېر د هغو لږ-ګڼ ليپوپروټينو د څومره والي په اټکل کېدو کې کارېږی چې روغ بدن د اتېروسکلېروسېز ناروغۍ په لور بيايي.  

د LDL نېغه مېچنه هم په آزمېښتون کې ترسره کېدونکې ده او د پورته ياد شوي آزمېښت په پرتله په ځينو ځاينو کې موثره هم ده. خو دا آزمېښت د ډېر لګښت او په ځانګړو آزمېښتونونو کې د ترسره کېدنې په پار ډېر نه ترسره کېږي ډېر دی. په ۲۰۰۸ ز. کال کې [[امريکایی ډيابېټېز تنظيم|ADA]] او [[د زړه پوهنې امريکايي پوهنځی|ACC]] د [[هستوي مقناتيسي رېزونېنس|NMR]] په مرسته د نېغ LDL ماليکولونو مېچنه تصويب کړهby  as superior for assessing individual risk of cardiovascular events.<ref>John D. Brunzell, MD, FACP, Michael Davidson, MD, FACC, Curt D. Furberg, MD, PhD, Ronald B. Goldberg, MD, Barbara V. Howard, PhD, James H. Stein, MD, FACC, FACP and Joseph L. Witztum, MD Lipoprotein Management in Patients With Cardiometabolic Risk, J Am Coll Cardiol, 2008; 51:1512-1524. [http://content.onlinejacc.org/cgi/content/full/j.jacc.2008.02.034#BIB25]</ref>

== سرچينې ==
{{Reflist}}
