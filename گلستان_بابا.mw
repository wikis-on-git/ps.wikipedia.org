'''گلستان بابا''' ([[زوکړه]] ۱۸۸۱ زېږدي [[کال]]، [[پښتونخوا]] - [[مړینه]] ۱۹۵۸ ز کال) يو [[پښتو ژبه|پښتو ژبی]] [[شاعر]] وو. 

==محينه== 
گلستان بابا پر ۱۸۸۱ زیږدي کال د پښتونخوا په [[اکبر پوره]] کې زیږیدلی وو. د هغه د پلار نوم پراچه کریم بخش پټواري وو. د گلستان بابا آر (اصلي) نوم گل محمد پراچه وو. گلستان بابا د ښوونځي تر اتم ټولگي پورې زده کړې کړې وې او له وړکوالي د شاعرانه مزاج خاوند وو. 
 
ګلستان بابا درې زامن او یوه لور درلودل، چې په زامنو کې یې مشر زوی عبدالله جان، دویم زوی یې نثار جان، دریم زوی یی یوسف جان او لور یی انجمن آرا نومیدله. 
 
د هغه مشر زوی عبدالله جان ډیر خوږ غږ درلود او د خلکو په فرمایش او سپارښتنه به یې سندرې ویلې، خو گلستان بابا د عبدالله جان د دغه شوق او ذوق سره همغږی نه وو، خو په پای کې يې عبدالله جان ته اجازه ورکړه او عبدالله جان د موسیقۍ ډگر ته د زړه د خلاصه ورودانگل. 
 
د شاعر گلستان بابا کلام د عبدالله جان په ښکلي غږ تر لرې لرې ځایونو پورې خپور او اوڅار شو. دغه شاعر به شعرونه ویل او عبدالله جان به په خپل خوږ غږ کې د هغه شعرونه له موسیقۍ سره يوځای کول. هغه وو چې عبدالله جان د خپل شاعر پلار گلستان بابا د ښکليو شعرونو په وجه د موسیقۍ په ډگر کې د ډېر لوی نوم خاوند شو. 
 
د گلستان بابا کلام د عبدالله جان استاد په غږ د [[افغانستان]]، نوي ډيلي (آل انډیاراډیو)، [[ایران]] او د [[پاکستان]] رېډیوگانو کې خپریدل چې اوس هم کله کله اورول کېږي. د دغه شاعر کلام نورو گڼو سندرغاړيو هم په خپلو غږونو کې ریکارډ کړي دي. 
 
د افغانستان واکمنانو به دغه شاعر له خپل زوی عبدالله جان سره د موسیقۍ لپاره ورغوښت. که څه هم د گلستان بابا خپله [[مورنۍ ژبه]] هند کو (اینکو) وه، خو له پښتو ژبې سره یی ډیره مینه درلوده. د همدې مینې برکت وو چې گلستان په پښتو ژبه کې ډېره ښه شاعري کړې او داسې برېښيي لکه پښتو چې يې مورنۍ ژبه وي.  

ګلستان بابا زمونږ په اولسي شاعرۍ کې ډیر لوی او ستر نوم لري ، خو له بده مرغه دغه لویه هستي زمونږ د زړونو او خیالونو نه هیره شوې ده، ان تردې چی نوم یې هم څوک نه اخليی. ګلستان بابا په پښتون قام ډیر حق لري ځکه چی خپله مورنۍ ژبه یې شاته غورځولې ده او پښتو ژبې ته یې نه ستړي کیدونکي  خدمتونه کړي دي.باید زیاته کړو چېدپښتو زبې نامتو سندرغاړی استاد اولمیر هم دده شعرونه په خپل خواږه غږ کې ویلي دي چې زه به یې دشعرونو بیلګې دهغه به سندرو کې تاسو ته وړاندې کړم. 
په پای  ګلستان بابا داسی وخت راغی چی معاشي او مالي ژوند یی ډیر زیات خراب او سخت شو. که څه هم  د سوات ،باجوړ او د دیره اسماعیل خان نوابانو ګلستان بابا ته بلنه ورکړه چی هغوی ته ورشي، خو ګلستان بابا ترې انکار وکړ او خپل محنت او مزدوري به یې کوله. ده دخپل عمر وروستۍ شپې او ورځې دپیښور په کوچي بازار کې تیرې  کړې او هم هلته د غربت په تورو تیارو کې په ۱۹۵۸ زیږدیز کال کې په حق ورسید او د پیښورد وزیر باغ په هدیره کې خاوروته وسپا رل شو او  قبر یی اوس هم هلته شته . روح دې  ښاد او یاد دې تل زموږ په زړونو کې تازه وي. 
راځی چی د کلام نمونې یی وګورو.
حمد 
زه به څه بیانوم ربه قدرت ستا
بادشاهان دي حیران شوي په حکمت ستا
بی لښکره بادشاهي نه ده چا کړې 
بی لښکره دی خالقه سلطنت ستا
ته بی شکه لم یلد و لم یولد یې 
نشته نشته دی خاونده شراکت ستا
که تمام عمر په ژبه زه ګویا یم 
یو ذره به پوره نه کړمه صفت ستا
سر ترپایه د ګناه په دریاب ډوب یم
ګلستان) تل امیدوار دی د رحمت ستا) 
نعت 
آب د ګلو دې رخسار ته نه رسیږي 
انبیاء دا ستا مقدار ته نه رسیږي 
که آفتاب دی که مهتاب دی که حوران دي 
ستا د مخ یوه انوار ته نه رسیږي 
جنتونه که ددی نه شی دوه چنده 
د مکی ښکلی دربار ته نه رسیږي
که یوسف د مصر بی مثله ښایسته دی 
ستا د غاښو یو چمکار ته نه رسیږي 
کل نبیان د خدای محبوب دی ګلستانه 
محمد (ص )خیرالابرار ته نه رسیږي
کله خزان وي کله ګل کله بهار دی
دا درب اختیار دی
کله ږلۍ وینمه
کله سیلۍ وینمه
کله باران وی په آسمان کې درزهاردی
دادرب اختیار دی
څوک بخمل اغوندي
څوک ململ اغوندي
څوک دپیسې لپاره بل ته منت بار دی
څوک عیشونه کوي 
ګرځي لمونځونه کوي
څوک د نیستۍ له لاسه خپل وطن کې خوار دی
دګلستان خبرې
که وکړئ خیال چیرې
هم نصیحت دی هم مجلس دی هم ګفتار دی 
دا درب اختیار دی
»»»»»»»»»»»»
زما آشنا راځي
دښاپیرو دباغ ما لیاره
ګلونه راوړه دګلزاره
نن مې دیار دراتلو غږدی
ماته ریبار راغی
نیولی ما ورته خپل غوږ دی
وخت دبهار راغی
جارو کومه ورته لاره
زما آشنا راځي 
دښاپیرو دبڼ مالیاره
مالیاره وامې و ره داسوال
ګل درانبیل راوړه
چې پکې وکړې خپل کمال
داسې امیل راوړه
جارو کوم ورته لاره
زما آشنا راځي
زه دبونیر دغوث ملنګ
نوم ګلستان دی زما
کوی دخوارو سره ننګ
سخی سلطان دی زما
زه یې قربان شم له درباره
»»»»»»»»»»»»»»»»»»»»
یو دبیلتون په ناکردو مې زړه قلم دی
بل مې دځایه نصیب کم دی
یو مې بیلتون ژړوي
بل مې غماز کړوي
ماڼۍ دزړه نړوي
څه کړمه خدایه چې دغم له پاسه غم دی
بل مې له ځایه نصیب کم دی
خال دې زهره په جبین
کالي دې وینم زرین
خال دې وهلی په تمام جبین قلم دی
بل مې دځایه نصیب کم دی
زه ګلستان لرم پیر
غوث الاعظم دستګیر
ثاني یې نشته په چین
هریو الفاظ مې درګوهر لاچي لونګ دی


==اخځليک== 
۱- ياد ويبپاڼه. https://www.facebook.com/115382055320962/posts/134366593422508/ 

۲-
