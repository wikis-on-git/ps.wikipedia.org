{{د کتاب مالوماتبکس
| سرليک           = د افغانستان له لارې هند ته د فرانسې او روسيې د لښكركشيو پلانونه
| آرنوم           =  
| ژباړن           =  [[محمد طاهر کاڼی]]
| انځور           = د افغانستان له لارې هند ته د فرانسې او روسيې د لښکر کشيو پلانونه.jpg
| د_انځور_پايڅوړ  = 
| ليکوال          = بېلابېل
| انځورگر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولگه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۹ لمريز/۲۰۱۰ زېږدي کال
| د_رسنۍ_ډول      = 
| ټول_مخونه       = ۱۶۱
| ISBN            = 
| وروسته_له       = 
| مخکې_له         = 
}}

'''د افغانستان له لارې هند ته د فرانسې او روسيې د لښكركشيو پلانونه''' يو تاریخي اثر دی چې د ليکوال او ژباړن [[محمد طاهر کاڼی|محمد طاهر کاڼي]] له خوا له روسي نه [[پښتو]] ژبې ته راژباړل شوی دی . 
=د کتاب د منځپانگې په اړه= 
په دې کتاب کې له بېلا بېلو سرچينو نه د نولسمې پېړۍ مستند لاسوندونه راټول شوي دی . دغه لاسوندونه د نولسمې پېړۍ په سر کې د فرانسې د واکمن [[ناپليون بوناپارت]] او د روسيې د ټولواکمن [[لومړی پاول|لومړي پاول]] تر منځ د [[افغانستان]] له لارې [[هند]] ته د گډې لښکرکشۍ پټ پلان بيانوي . وروسته پکې بيا د نولسمې پېړۍ په اوږدو کې د روسي جگپوړيو جنرالانو له خوا هند ته د لښکرکشۍ په اړه جوړ شوي پلانونه بيان شوي دي . دغو حنرالانو پخپلو پلانونو کې کلکه گروهه ښودلې چې هند ته د روسي پوځونو لښکرکشي له هيڅ ډول ستونزو سره نه شي مخامخېدای . روسانو د خپلې لښکرکشۍ په ترسره کولو کې د افغانانو مرسته هم په پام کې نيولې وه ، يانې دوی پتېيلې وه چې افغانان هم بايد له دوی سره هند ته په لښکرکشۍ کې برخه واخلی او په دې صورت کې به یې د هند له نيمې وچې نه د انگرېزانو د شړلو په جگړه کې بری هرو مرو په برخه شي . ددې په څنگ کې يې دا ځېلونه هم څېړلي چې که چيرې افغانان د خپلې خاورې له لارې دوی ته د لښکرکشۍ اجازه ور نه کړي نو بيا به روسان افغانانو ته کورنۍ ستونزې راپيدا کړي او [[ایران]] به هم دې ته راولمسوي چې پر [[هرات]] باندې يرغل وکړي او افغانستان ورسره په جگړه کې ښکېل کړي او دوی به بيا له دغه جگړه ييز حالت نه په کار اخیستلو سره خپلو موخو ته د ځان رسولو هڅې وکړي . 
=د کتاب د چاپ چارې= 
دغه اثر په [[جرمني]] کې د افغانستان د کولتوري ودې ټولنې له خوا خپور شوی دی . د کتاب د چاپ چارې پر ۱۳۸۹ لمريز (۲۰۱۰) ز کال د اسد دانش چاپخونې له خوا ترسره شوې دي . کتاب په ښه سپين کاغذ کې چاپ شوی چې ۱۶۱ مخه لري او په پای کې ۹ انځورونه هم ورسره مله دي . د کتاب کمپوز پخپله ژباړن کړی دی . 
=اخځونه= 
#د افغانستان له لارې هند ته د فرانسې او روسیې د لښکرکشيو پلانونه ، ژباړن محمد طاهر کاڼی ، د ۱۳۸۹ لمريز کال چاپ .         









[[وېشنيزه:پښتو کتابونه]]
