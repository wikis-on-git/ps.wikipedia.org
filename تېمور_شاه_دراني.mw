{{پاچا-مالوماتبکس
| نوم             =تېمور شاه درانی
| title           =[[د افغانستان پادشاه]]
| انځور        = Temur-Shah.jpg
| image_size      = 200px
| caption         =''تېمور شاه درانی''
| reign           =[[دراني واکمني]]: ۱۷۷۲ ز، - ۱۷۹۳ ز.
| coronation      =۱۷۷۲ ز.
| othertitles     = پاچا
| full name       =تېمور شاه درانی
| predecessor     =[[احمد شاه درانی]]
| successor       =[[شاه زمان درانی]]
| suc-type        =
| heir            =شاه زمان درانی
| queen           =
| consort         =
| spouse 1        =
| spouse 2        =
| spouse 3        =
| spouse 4        =
| spouse 5        =
| spouse 6        =
| issue           =شهزاده همايون
 شاه محمود
 شاه زمان
 شاه شجاع
 سردار ايوب خان
 سلطان علی شاه
| royal house     =
| dynasty         =[[دراني]]
| royal anthem    =
| پلار =[[احمد شاه دراني]]
| مور =
| birth_date   =۱۷۴۸ ز.
| birth_place  =
| death_date   =۱۸ د مۍ، ۱۷۹۳ ز.
| death_place  =[[کابل]]
| date of burial  =
| place of burial = د تېمور شاه مقبره، کابل
|}}

'''اعليحضرت تېمور شاه درانى''' ''(په انگرېزي: Timur Shah Durrani)'' د افغانستان د لوى او نوميالي مشر، د افغان دولت د بنسټ اېښودونكې او ټولواكمن اعليحضرت [[احمد شاه بابا]] زوى وو، چې د ۱۷۴۸ ز كال د مى د مياشتې په ۱۸ زېږېدلى دى او په ۱۷۷۳ ز كال كې د خپل پلار له مړينې وروسته د افغانستان پر تخت كېناست. د تيمور شاه واکمني د افغانستان پايتخت دده د واكمنۍ پر مهال له كندهار نه كابل ته ولېږدول شو.
ځيني تاريخ پوهان وايي، چې تېمورشاه هوسايي غوښتونكى سړى وو او دده نرم طبيعت له وجي محلي مشران له ياغي شول. ده د قزلباشو سره ډېر ډيري نږدې اړيکې لرلي او پښتنو ته يې دومره پاملرنه نه كوله. [[صديق فرهنگ]] په ۱۹۸۸ ز كال كې ليكلې، چې تېمور شاه پخپل حرم كې درې سوه ښځې درلودې او هره مياشت پکي يوه ښځه زياتېدله، خو لدي سربېره ويښ سړى وو، له هرې جگړې نه بريالى راستون شوى دى.
تېمور شاه تر ډيره د [[هند]] او [[ايران]] د پادشاهانو او قومي مشرانو لوڼې كړې وې، چې ټولې لس تنه كېدې.
که چېرې په هره مياشت كې يوه ښځه زياته شي، په كال كې دولس كيږي ، په دې صورت كې نو دده د پادشاهۍ تر پايه پورې بايد د هغوى شمېر پېنځه سوه شوى واى . دا د نه منلو وړ خبره ده . 
د تېمور شاه د دورې په ټوله امپراتورۍ كې د [[تهران]] او [[مشهد]] نه د [[گنگا]] پورې، له [[امو]] څخه د هند تر سمندره پورې د امن فضا وه. په واکمنۍ په شلو كلونو كې يي يوازې څلور پېښې وشوې، چې امپراتور پخپله ورغی او عاملين يې تابيع كړل. ده دوه نيم سوه بېړۍ درلودې، سوداگري ښه روانه وه او عدالت خپور وو.
د تېمرو شاه په دوران كې درې ايراني شهزادگان، چي دوه افشار او يو صفوي وو په [[كابل]] كې اوسېدل. په افغانستان كې د [[شاه زمان درانی]] له واكمنۍ راهيسې، له ۱۸۰۱ ز كال نه تر ۱۹۷۹ پورې د ايران اغېز پر سلطنت پروت وو.

== د امپراتور تېمورشاه دربار ==
همداسې چې په يوولسمه زېږديزه پېړۍ كې غزني د فارسي شاعرانو او ليكوالو بانډه وه ، په اتلسه پېړۍ كې كابل د فارسي شاعرانو مركز وو . په دغه عصر كې توپير دومره دى ، چې امپراتور تېمورشاه د پښتو شاعر او ليكوال وو . [[پير محمد كاكړ]] ، [[عبدالله خان دېوان بېگي]] او نور كه پښتانه وو ټولو فارسي شاعري كوله او د خپل مهال پاخه شاعران له هند او ايران څخه راغلي وو ، البته د دوى كور وو . لكه [[واقف لاهوري]] ، [[عشرت]] له هند څخه ، [[فروعي اصفهاني]] ، [[موسوي]] ، [[مهدي]] له ياران څخه او [[عاجز]] له كابل څخه . 
(( افغان )) ، [[حزين حيرت شاملو]] ، [[ذكي]] ، [[رضا]] ، [[هما]] ، [[شاه عبدالحكيم خراساني]] ، [[شجاع]] ، [[شهاب]] ، ليكوال [[محمودالحسني]] ، [[مظهر جانان]] ، [[محمد حيات]] ، [[لچهمي رام پنډت]] ، [[الشايي]] ، [[بوسعيد]] ، [[ميرزيان]] ، [[عبدالله ميرزا علي عسكر وصفي]] ، [[ميرزا شكيبا]] ، [[ميرزا عطار]] او په سلگونو نور واړه او غټ دراني شاهزادگانو ټولو په يوه خوله پارسي شاعري كوله . داسې نه وه ، چې د شاهي كورنۍ ژبه پښتو نه وه ، دوى په پښتو غږېدل ، سم پښتانه وو ، خو د موضوع په اهميت نه پوهېدل . له دوى څخه يوازې د امپراتور تېمور شاه او سردار عبدالله خان دېوان بېگي د پښتو شعرونو نمونې شته ، چې دلته به يې د امپراتور تېمورشاه د پښتو شعر يوه نمونه راوړوو :

{{شعر}}
{{ب|نن مې بيا له تورو سترگو سره جنگ دى|په لبانو يې د زړه د وينو رنگ دى}}
{{ب|كه پرې كړى سر په لاس ورلره ورشم|لا په دا يې باور نه شي په زړه سنگ دى }}
{{ب|ستا د حسن لښكر راغى ځاى به نشي|د عاشق د زړه ميدان هرگوره تنگ دى}}
{{ب|عېشق او مشك پټېداى نشي تېمورشاهه|چې پخپله ځان رسوا كړى هغه رنگ دى }}
{{د شعر پای}}

د پښتو شعر يوه بله بېلگه يې داده :
{{شعر}}
{{ب|هسې دى د يار صورت لكه گلونه |كه وهلي يې پر مخ دي شنه خالونه }}
{{ب|تېر شو عمر د وصال په انتظار كې |اوس پر زړه مې د هجران لگي اورونه }}
{{ب|د پتنگ په دود دې ياره په ژوند وسوم|د باڼو به دارويږي يې زخمونه }}
{{ب|راشه مينه پخپل خداى كړه تېمور شاهه!|څه په كار دي د فاني دنيا كارونه}}
{{د شعر پای}}

د تېمور شاه له دغو شعري بېلگو نه د هغه مهال پښتو ښكاري ، لښكر ، ډگر ،جنگ او نور دده له پوځي ژوند څخه څرگند دى .
د امپراتور تېمور شاه اداره ، [[سياست]] ، او پوځي لياقت روښانه دى . يوازې دبدبه ، شان ، شوكت او هوسايي دده تر [[احمد شاه بابا]] ډېر وو . يو دوو جگړو ته چې ولاړ بېرته بريالى راغى . دده د كابل د بڼونو ښكلا ، د پوهانو ، كسبگرو له مخې د [[آسيا|اسيا]] يو معظم ښار وو ، خو د يوې نېمې پېړۍ كورنيو او بهرينو جگړو داسې وران كړ ، چې اوس يې بنسټونه هم نه ښكاري . كابل كې د [[ايران]] ، [[بخارا]] او [[هند]] شاهزادگان اوسېدل او همدلته پاتې دي . په افغانستان ، ايران او هند كې دده له خوا منظمې ابادۍ شوې دي . ددغه ستر هېواد اقتصاد په سوداگرۍ او صنعت ولاړ وو ، خو ډېره برخه ي ې د زمكو او باغونو ماليه وه . دده بېړۍ په سيندونو او د سمندر پر غاړو كې گرزېدې .
د محمدزايي سردارانو جگړو او د انگليس درې وارې يرغل هېڅ نه دي پرې اېښي . دغو جگړو د شاه زمان له دورې نه وروسته له ۱۸۰۰ نه تر ۱۹۱۹ پورې دوام درلود . محمدزايي سردارانو د [[سردار پاينده خان]] تر وژلو وروسته خپلې دوښمنۍ دومره وغځولې ، چې په افغانستان كې د احمدشاه بابا د سدوزي قبيلې وگړي د گوتو په شمار پاتې شول . ټول يې هند ته وشړل او د دراني په نامه په هند او پاكستان كې د عادي خلكو په څېر اوسي . دوى هم پارسي د ملي ژبې په توگه ساتلې ده . ما د دوى ډېر خلك د هند او [[پاكستان]] په سفرونو او هجرتونو كې وليدل ، چې د هېواد ارمان ورسره وو .
اعليحضرت تېمور شاه په ۱۷۹۳ ز كال كې په حق ورسېد او د كابل په ښار كې خاورو ته وسپارل شو . دده ارام ځاى د كابل په باغ عمومي كې دى ، چې رغاونې ته ضرورت لري او د [[شاه زمان خان|شاه زمان]] له مهال نه راهيسې چا لاس هم نه دى پرې وهلى او هماغسې پاتې دى .
== اخځونه ==
* قدرت الله حداد ( فرهاد )، د افغان ملي تاريخ ، ۱۴۰ - ۱۴۱ ، ۱۴۲ ، ۱۱۱ مخونه ، د ساپي د پښتو څېړنو او پراختيا مر كز د ۱۳۸۳ لمريز كال چاپ .

[[وېشنيزه:د افغانستان پاچايان]]
[[وېشنيزه:د افغانستان نوميالي]]
[[وېشنيزه:افغانان]]
[[وېشنيزه:پښتانه]]
