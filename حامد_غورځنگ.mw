'''حامد غورځنګ''' د محمد بصير حميدي ځوۍ دۍ چې نن نه پوره ۱۹ کاله وړاندې په ۱۳۶۷ لمريز  كې  زوکړى دى نوموړى دمګړۍ ته د جلال اباد په شاه مردخان مېنه کې اوسي.

دى ۷ کلن وو چې د ښوونځي ور يې وټکولو او په ۱۳۸۵ لمريز کال له مياعمر عالي لېسې بريالى را وواته.
شاعري يي که څه هم لکه د پښتون کهول په خټه کې آغګلې وه خو په ۱۳۸۲ لمريز کال يې د کاغذ مخ د شعر په نوم تور کړ.
دى د خپلې شاعرۍ لامل د يو شمېر شاعرانو د شعرونو لوستل  را په ګوته کوي او لومړنى شعر يې  په سپوږمۍ مياشتنۍ خپرونه كې خپور شوى چې د ده په وينا دا ده ده يو ارمان وو.

حامد د خپل څلور كلن ادبي ژوند په بهير كې توانېدلى چې ۴۴ ازاد شعرونه او ۳۵ غزلې وليكي. نوموړى په معاصرو شاعرانو کې د رحمت شاه سايل شعرونه خوښوى او لامل يې د نوموړي د شعر سادګي او سندريز والى بولي. دى د ناشناس سندرې اوري او خوښوي يې.
غورځنګ چاپ اثار نه لري.


== د شعر يوه بېلګه ==

*دا به ضرور واورې ناځوانه! لېونى به شمه
*له ځان مې مه شړه جانانه! لېونى به شمه

د*ا چې لمدېږې ته هر وخت د چا د نم په اوښكو
*يو ورځ به وشكېږې ګرېوانه!  لېونى به شمه

*ما چې په دومره ماضي ژوند كې خواږه ونه ليده
*څنګه به پوه شې ته ارمانه! لېونى به شمه

*دا څو كلونه وچكالي مو سپرلى ونه ليده
*لږ خو راووره بارانه! لېونى به شمه

*تا ته ازل كې ټول غمونه بدبختي ليك شوي
*نور دې پرېږدم افغانستانه! لېونى به شمه

***                            

*نه مې اغيار بولي، نه زړه كې راله زړه راكوي
*زه لا په تمه يم چې دا به راله خوله راكوي

*ماخو د يار په سپكو سپورو شاعري كوله
*اوس چې شعر نه ليكم اوس يار غمونه نه راكوي

*زړه پښتانه يو له فرياد سره ښه نه ښكارېږو
*خير كه دښمن راله دردونه ډېر درانه راكوي

*نوره كم عقله ده وړه ده په هيڅ نه پوهېږي
*حيران په دې يم جوابونه ډېر پاخه راكوي

*غورځنګ د مينې كچكول بيا غاړې ته واچولو
*دا ځل به وګورم چې څوك خيرات كې څه راكوي


[[وېشنيزه:پښتانه شاعران]]
