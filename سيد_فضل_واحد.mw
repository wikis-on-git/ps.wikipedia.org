
سيد فضل واحد (د ترنگزو حاجي صاحب) ([[زوکړه]] ۱۸۵۸ زېږدي [[کال]]، [[پېښور]]، [[چارسده]] - [[مړینه]] د ۱۹۳۷ ز کال د [[ډيسمبر]] ۱۴) يو ديني شخصيت او د [[افغانستان]] د خپلواکۍ د لارې يو لوی مبارز وو.  
 
==مخينه== 

سید فضل واحد چې وروسته په ترنگزو حاجي صاحب اوڅار شو، پر ۱۸۵۸ زېږدي کال د پېښور د چارسدې د ترنگزیو د سیمې په «نوي کلي» کې زیږیدلې وو. د دیني زده کړو تر پای ته رسولو وروسته خپل کلي ته ستون شو او د ریاضت په څنگ کې یې په کرکیله پیل وکړ. هغه د آزاد سرحد په سیمه کې د انگریزانو پر وړاندې د جنگیدونکو غازیانو له مشرانو سره پېژندگلوي وکړه او په دې ترځ کې یې د کونړ، مومندو او [[باجوړ]] د غازیانو د ډلو له مشرانو سره لیدنې کتنې وکړې. همدا راز نوموړي د هډې ملا صاحب [[نجم الدین آخوندزاده]] سره هم له نژدې وکتل او د هغوی د برکته (فيضه) یې برخه واخیسته. 

د ترنگزو حاجي صاحب د لومړۍ نړیوالې جگړې تر پیل کیدو وروسته، کله چې انگریزان هم په جگړه کې شامل شول، او د خلافت غورځنگ او شمال لوېديځ ایالت د اوسیدونکو ازادي غوښتونکو مبارزو شدت وموند، نو انگریزانو د ترنگزو حاجي صاحب د نیولو امر وکړ. حاجي صاحب ته د انگریزانو د پالن او د هغه د نیولو خبر ورسید. هغه وو چې د خپلو دریو زامنو او یو شمیر ملگرو په گډون د مومندو سیمې ته ولاړ. د مومندو «سور کمر» سره نژدې د حاجي صاحب د اوسیدو سیمه د انگریزانو پر حلاف د مجاهدینو په یوه مرکز بدله او د «غازي اباد» په نامه مشهوره شوه. د ترنگزو حاجي صاحب له انگرېزانو سره د افغانانو په دریمه جگړه کې هم د شبقدر او ډکې په سیمو کې برخه واخیسته. 

==مړينه== 

سید فضل واحد (د ترنگزو حاجي صاحب) د ۱۹۳۷ ز کال د ډيسبر پر ۱۴ نېټه له دې فاني [[نړۍ]] سترگې پټې کړې او د غازي اباد د جومات په انگړ کې خاورو ته وسپارل شو. اروا يې ښاده او [[جنت]] يې ځای شه.   


==اخځليک== 
۱- http://www.afghan-german.net/upload/Tahlilha_PDF/zamani_ar_pa_azad_sarhadke_13.pdf 

۲-
