
سيد فضل واحد (د ترنگزو حاجي صاحب) ([[زوکړه]] ۱۸۵۸ زېږدي [[کال]]، [[پېښور]]، [[چارسده]] - [[مړینه]] د ۱۹۳۷ ز کال د [[ډيسمبر]] ۱۴) يو ديني شخصيت او د [[افغانستان]] د خپلواکۍ د لارې يو لوی مبارز وو.  
 
==مخينه== 

سید فضل واحد چې وروسته په ترنگزو حاجي صاحب اوڅار شو، پر ۱۸۵۸ زېږدي کال د پېښور د چارسدې د ترنگزیو د سیمې په «نوي کلي» کې زیږیدلې وو. د دیني زده کړو تر پای ته رسولو وروسته خپل کلي ته ستون شو او د ریاضت په څنگ کې یې په کرکیله پیل وکړ. هغه د آزاد سرحد په سیمه کې د انگریزانو پر وړاندې د جنگیدونکو غازیانو له مشرانو سره پېژندگلوي وکړه او په دې ترځ کې یې د کونړ، مومندو او [[باجوړ]] د غازیانو د ډلو له مشرانو سره لیدنې کتنې وکړې. همدا راز نوموړي د هډې ملا صاحب [[نجم الدین آخوندزاده]] سره هم له نژدې وکتل او د هغوی د برکته (فيضه) یې برخه واخیسته. 

سید فضل واحد د لومړۍ نړیوالې جگړې دپیل کیدو نه وروسته، کله چې انگریزان هم په جگړه کې شامل شول، او دخالفت تحریک او شمال مغربي ایالت د اوسیدونکو آزادۍ غوښتونکو مبارزو شدت وموند، نو انگریزانو د ترنگزئیو د حاجي صاحب د نیولو امر وکړ. حاجي صاحب ته د انگریزانو دپالن او دده د نیولو خبر ورسید، نو ځکه یې دخپلو دریو ځامنو او یو شمیر ملگرو په گډون د مومندو سیمې ته هجرت وکړ. د مومندو "سور کمر" سره نژدې د حاجي صاحب د اوسیدو سیمه د انگریزانو په خالف د مجاهدینو په یوه مرکز بدله او د"غازي آباد" په نامه مشهوره شوه. دترنگزو حاجي صاحب دانگریزانو سره د افغانانو په دریمې جگړې کې هم د شبقدر او ډکې په سیمو کې برخه واخیسته. هغه د 1٨۳١م کال ددسمبر په 1١ نیټه له دې فاني نړۍ څخه سترگې پټې او د غازي آباد د جومات په انگړ کې خاورو ته وسپارل شو.


==اخځليک== 
۱- http://www.afghan-german.net/upload/Tahlilha_PDF/zamani_ar_pa_azad_sarhadke_13.pdf 

۲-
