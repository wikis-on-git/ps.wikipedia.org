
سيد فضل واحد (د ترنگزو حاجي صاحب) ([[زوکړه]] ۱۸۵۸ زېږدي [[کال]]، [[پېښور]]، [[چارسده]] - [[مړینه]] د ۱۹۳۷ ز کال د [[ډيسمبر]] ۱۴) يو ديني شخصيت او د [[افغانستان]] د خپلواکۍ د لارې يو لوی مبارز وو.  
 
==مخينه== 

سید فضل واحد چې وروسته د ترنگزئیو په حاجي صاحب مشهوره شواصالا په 1۸5۸م کال کې د پیښور د چارسدې د ترنگزئیو د سیمې په "نوي کلي" کې زیږیدلې وو. ددیني زده کړو تر ختمیدو وروسته خپل کلي ته ستون شو او د ریاضت په څنگ کې یې په کر کیلې پیل وکړ او دآزاد سرحد په سیمه کې دانگریزانو په وړاندې جنگیدونکو غازیانو د مشرانو سره آشنا او په دې ترڅ کې یې د کنړ، مومندو، او باجوړ د غازیانو د ډلو د مشرانو سره لیدنې کتنې وکړى اود دهډې صاحب د مال نجم الدین آخندزاده سره یې هم له نژدې وکتل او او دهغوې د فیض نه یې برخه واخیسته. دلومړۍ نړیوالې جگړې دپیل کیدو نه وروسته، کله چې انگریزان هم په جگړه کې شامل شول، او دخالفت تحریک او شمال مغربي ایالت د اوسیدونکو آزادۍ غوښتونکو مبارزو شدت وموند، نو انگریزانو د ترنگزئیو د حاجي صاحب د نیولو امر وکړ. حاجي صاحب ته د انگریزانو دپالن او دده د نیولو خبر ورسید، نو ځکه یې دخپلو دریو ځامنو او یو شمیر ملگرو په گډون د مومندو سیمې ته هجرت وکړ. د مومندو "سور کمر" سره نژدې د حاجي صاحب د اوسیدو سیمه د انگریزانو په خالف د مجاهدینو په یوه مرکز بدله او د"غازي آباد" په نامه مشهوره شوه. دترنگزو حاجي صاحب دانگریزانو سره د افغانانو په دریمې جگړې کې هم د شبقدر او ډکې په سیمو کې برخه واخیسته. هغه د 1٨۳١م کال ددسمبر په 1١ نیټه له دې فاني نړۍ څخه سترگې پټې او د غازي آباد د جومات په انگړ کې خاورو ته وسپارل شو.
