[[دوتنه:غلام حيدر حميدي.png|250px|بټنوک|کيڼ|غلام حيدر حميدي]]

'''غلام حيدر حميدي''' ''(په انگرېزي: Ghulam Haidar Hamidi)'' د کندهار [[ښاروال]] و، چې د [[غويي]] په ٤مه، ١٣٩٠ (د ٢٠١١ز کال د جولاى په ٢٦مه) په کندهار کې د يوه ځانمرگي بريد له کبله ووژل شو.

==مخينه==
غلام حيدر حميدي د غلام سرور خان حميدي زوى او له نن څخه ٦٥ کاله وړاندې يې [[د کندهار ولايت]] [[د ارغنداو ولسوالۍ]] د [[کوهک]] په کلي کي دې نړۍ ته سترگي پرانيستې وې.

==زده کړې== 
حميدي لومړنۍ زده کړې په خپل پلرني کلي کوهک کې کړي او ١٢ ټولگى يې د کندهار په [[ميرويس نيکه]] عالي لېسه کې په برياليتوب بشپړې کړې.
هغه  د لوړو زده کړو لپاره د [[هېواد]] پلازمېني ته تللى او په ښو درجو د [[کابل پوهنتون]] د ښوونې او روزنې پوهنځۍ  څخه فارغ شوى دى.

==دنده او کډوالي== 
ښاروال غلام حيدر حميدي له فراغت څخه سمدستي وروسته د ١٣ کلونو لپاره د ماليې په وزارت کي دنده سرته رسولې ده او له ٤ کلونو راهيسې د کندهار ښاروان و.
 
نوموړى هم د نورو افغانانو په شان په هېواد کې د کرکېچنو او ناامنو حالاتو له راتگ سره هېواد پرېښود، لومړى يې په [[پاکستان]] او بيا وروسته د امريکا په متحده ايالاتو کي د ژوند شپې سبا کولې.
 
نوموړى په هېواد کي د نوي دولت له منځته راتگ وروسته بېرته خپل هيواد ته راستون شو او دلته يې د خپلو خلکو لپاره خدمت کولو ته ملا وتړله او د مرکزي ادارې له خوا خپل پلرني ټاټوبي کندهار ته د ښاروال په صفت راستون شو.
 
هغه ته د هېواد د [[ولسمشر]] له خوا د ښه کارونو کولو له کبله په ډېرو لوړو پوسټونو کي د کار کولو پېشنهاد وشو، چي د کندهار د ښاروال لخوا ورته له کندهار سره د ځانگړې ميني له خاطره منفي ځواب ويل شوى و.
 
نوموړي له تېرو څلور نيمو کلونو راهيسې په کندهار کې د ښاروال په صفت دنده اجراء کوله.

د کندهار له ښاروال غلام حيدر حميدي دوې لوڼي او يو زوى پاته شوي دي.

==سرجينې==
# د کندهار مطبوعاتي دفتر
# ازادي راډيو

[[وېشنيزه:افغان سياستپوهان]]
