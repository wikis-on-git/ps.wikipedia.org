[[دوتنه:Ghulam Haidar Hamidi.jpg]]'''غلام حيدر حميدي''' (په انګرېزۍ کې: Ghulam Haidar Hamidi) د کندهار ښاروال و، چې د غويي په ٤مه، ١٣٩٠ (د ٢٠١١ز کال د جولاى په ٢٦مه) په کندهار کې د يوه ځانمرګي بريد له کبله ووژل شو.

==مخينه==
غلام حيدر حميدي د غلام سرور خان حميدي زوى او له نن څخه ٦٥ کاله وړاندې يې د کندهار ولايت د ارغنداو ولسوالۍ د کوهک په کلي کي دې نړۍ ته سترګي پرانيستې وې.

==زده کړې== 
غلام حيدر حميدي خپلې لومړنۍ زده کړې په خپل پلرني کلي کوهک کې کړي او ١٢ ټولګى يې د کندهار په احمد شاه بابا عالي لېسه په برياليتوب بشپړ کړى دى.

هغه  د لوړو زده کړو لپاره د هېواد پلازميني ته لاړ او په ښو درجو د کابل پوهنتون د ادبياتو د پوهنځي له پښتو څانګې  څخه فارغ شوى دى.
==دنده او کډوالي== 
ښاروال غلام حيدر حميدي له فراغت څخه سمدستي وروسته د ١٣ کلونو لپاره د ماليې په وزارت کي دنده سرته رسولې ده.
 
نوموړى هم د نورو افغانانو په شان په هېواد کې د کرکېچنو او ناامنو حالاتو له راتګ سره هېواد پرېښود، لومړى يې په پاکستان او بيا وروسته د امريکا په متحده ايالاتو کي د ژوند شپې سبا کولې.
 
نوموړى په هېواد کي د نوي دولت له منځته راتګ وروسته  بېرته خپل هيواد ته راستون شو او دلته يې د خپلو خلکو لپاره خدمت کولو ته ملا وتړله او د مرکزي ادارې له خوا خپل پلرني ټاټوبي کندهار ته د ښاروال په صفت راستون شو.
 
هغه ته د هېواد د ولسمشر له خوا د ښه کارونو کولو له کبله په ډېرو لوړو پوسټونو کي د کار کولو پېشنهاد وشو، چي د کندهار د ښاروال لخوا ورته له کندهار سره د ځانګړې ميني له خاطره منفي ځواب ويل شوى و.
 
نوموړي له تېرو څلور نيمو کلونو راهيسې په کندهار کې د ښاروال په صفت دنده اجراء کوله.

د کندهار له ښاروال غلام حيدر حميدي دوې لوڼي او يو زوى پاته شوي دي.
