
'''سمیع الدین افـغاني''' ([[زوکړه]] ۱۳۳۳ لمريز لېږدي [[کال]]، د [[لغمان ولایت]] - [[مړينه]] د ۱۳۹۹ لمريز لېږدي کال د [[مرغومي]] ۲، [[جرمني]]) د ټول [[افغانستان]] يو [[پښتو ژبه|پښتو ژبی]] [[ليکوال]] او [[شاعر]] دی. 
  
مخينه== 
ښاغلی سمیع الدین افـغاني د ارواښاد مولوی محمدسعید (سعید افغاني) ځوی د مرحوم مولوي عبدالمجیدلمسی په کال (۱۳۳۳) ه ش کې د لغمان ولایت دعمر زیو دقریې دخیراباد په کلي کې زیږیدلی دی۰لمړنۍ زده کړې یې دلغمان ولایت د حیدرخانیو په دهاتي ښوونځۍ ، د مهترالمک ابتدایه ښوونځۍ اودروښان پـه ليسه کې سرته رسولي اوپه کال ( ١٣٥٩) کی دلوړواومسلکي زده کړودلاسته راوستلوپه مقصد بهرته واستول شو۰اوپه کال ( ١٣٦٤) کې دکورنیو چارو په وزارت کې د ډګروالۍ تر رتبې رسیدلی دی ۰
ښاغلی سمیع الدین افغاني لیکوال اود پرګنو شاعر دی چـې څلور شعري ټولګې یې ( د وطن یادونه ،پر دیس خیالونه ، داغلي زړونه او نړیدلې جونګړې ) تـر سرلیکونو دچاپه راوتلي ،ډیـره برخه لیکنې او شعرونه یې د وطن په مجلو او جرایدو کې خپاره شـوی دی اوهمدارنګه ډیرشعرونه یې دوطن دوتـلو شاعرانو اولیکو الانو پـه علمي سیمــینارونو او مشاعــرو کې دکلمه اویـو شمرنور یې د وطـن دخوږ ژبو سنـدر غاړو پـه خوږو اوازونو کې کمـپوز شویدي لکه دوطن په یاد ، بنجاره ماما ، پـل دې بختور شـه ،همت ، افغان یـم ، دا افغانستان دی ،یـاره ستا پــه اننګو کې ،میروم لغمان جان ، د برکلي کدر او ډیرنور چې زمونږ د هیوادوالو دپاملرنې وړګرځیدلي دي۰
همدارنګه په سلهاو قطعه اشعار او په لسهاوو څیړنیزې علمي ، اجتماعي او سیاسي مقالې او لیکنې یې دهیواد په اجتماعي رسنیو او انتر نیټي ویب پانو کې چاپ اونشر ته رسیدلي دي ۰ 
سمیع الدین افغــاني متاهل اودپنځو اولادو څـښتن دی۰ 
د افغاني صیب لیکل شوی اثار :۰  

۱ - د وطن یادونه لمړۍ شعري ټولګه ، ۲ - زمونږ کلي او بانډې کتاب نثر ، ۳ - بازګشت لنډ داستان ،۴ - پر دیس خیالونه دویمه شعري ټولګه ،۵ - د شين خالۍ ناول چې دلنډو کيسو په ډول هم نشر ته رسيدلي دي ،۶ - داغلي زړونه دریمه شعري ټولګه ، ۷ -نړيدلي جونګړې ترسرلیک څلورمه شعري ټولګه ۸ - غوره اشعار او نظمونه د شعرونو دیوان ۰ 
د ستراتیژیکو متالعاتو تحقیقاتي او دحق دلاری فرهنګي ټولنه - جرمني
د افغاني صیب لیکل شوی اثار:
۱ - د وطن یادونه
د وطن یادونه د سمیع الدین افغاني لمړي شعري ټولکه ده چې په کال ١٣٨٢ لمريز ٢٠٠٢ م کې دچاپه راوتلې ، په دغه شعري ټولګې ښاغلي شا محمود حصین یوه ښکلې سریز راښکلې ده او د افغاني صیب د شعرونو په اړه یې خپل نظر څرګند کړی دی۰
همدارنګه په دغه شعري ټولګه کې افغاني صیب خپلې خبرې تر سر لیک یوه لنډه لیکنه کړې او د هیواد د حالاتو په نظر کې نیولو سره د خپلو شعرونو د تړاو په اړه لوستونکو سره معلومات شریک کړي دي چې ستاسو پام ورته راګرځوم۰


==اخځليک== 
۱- په فېسبوک کې پخپله د سميع الدين افغاني له پاڼې څخه. 

۲- https://www.nunn.asia/178744/%D9%84%D9%8A%DA%A9%D9%88%D8%A7%D9%84-%D8%A7%D9%88-%D8%B4%D8%A7%D8%B9%D8%B1-%D8%B3%D9%85%D9%8A%D8%B9-%D8%A7%D9%84%D8%AF%D9%8A%D9%86-%D8%A7%D9%81%D8%BA%D8%A7%D9%86%D9%8A-%D9%88%D9%81%D8%A7%D8%AA-%D8%B4/  

۳-
