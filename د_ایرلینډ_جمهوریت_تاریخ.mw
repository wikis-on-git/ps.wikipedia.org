د ایرلینډ دولت په ۱۹۱۹ ز کې د ایرلینډ جمهوریت د ۳۲ ولایت (سیاسي واحد) په توګه رامنځته شو. په ۱۹۲۲ ز کال کې، د انګلیس - ایرلینډ تړون له مخې د انګلستان او ایرلینډ له جلا کیدو وروسته، ایرلینډ په خپلواک هېواد بدل شو. د ۱۹۳۷ ز کال اساسي قانون د «جنوبي ایرلینډ» ایالت نوم په «ایرلینډ» بدل کړ. په ۱۹۴۹ز کال کې، یوازې ۲۶ ولایتونه په ښکاره ډول د ایرلینډ جمهوریت د قانون ۱۹۴۸ ز کال شرایطو سره سم په جمهوریت بدل شو، په قاطع ډول یې د بریتانیې دولت مشترکه غړیتوب پای ته ورساوه. په ۱۹۳۷ز کال کې د ایرلینډ جمهوریت د اروپایي ټولنې (EC) سره د غړي هیواد په توګه یوځای شو چې وروسته د اروپا اتحادیې (EU) باندې بدل شو.

تر تاسیس وروسته، د ایرلینډ خپلواک دولت، د دې تړون د ملتپالو ملاتړو ډلو او مخالفینو سره چې د اوسني جمهوریت ملاتړ یې کاوه په کورنۍ جګړه کې ښکیل شو. تړون پلوی اړخ، چې د Cumann na ngaedheal  تر نوم لاندې تنظیم شوی و، په جګړې کې بریالي شو او ورپسې ټاکنې یې وګټلې. دوی تر ۱۹۳۲ز کاله پورې د ایالت دولت جوړ کړ. په ۱۹۳۰ز لسیزه کې بدلونونو له بریټانیا سره د تړون له مخې جوړې شوې ډېرې اړیکې له منځه یوړې او په دویمه نړیواله جګړه کې د ایرلنډ بې پلویتوب له بریټانیا څخه د بهرنۍ پالیسۍ په چارو کې خپله خپلواکي وښوده.

په اقتصادي ډګر کې، د ایرلینډ دولت ګډ فعالیت درلود. د خپلواکۍ په وخت کې، دا د اروپا د نفوس په سر کې یو له شتمنو هیوادونو څخه و. په هرحال، دې هېواد د بیکارۍ، کډوالۍ، غیر مساوي جغرافیایي پراختیا او د اصلي صنعتي بنسټ نشتوالي ستونزې هم د بریټانوي واکمنۍ څخه په میراث وړې وې. د خپل تاریخ په ډیری برخه کې، دولت د دې ستونزو د حل لپاره مبارزه کړې ده. په ۱۹۳۰ز، ۱۹۵۰ز او ۱۹۸۰ز لسیزو کې کله چې د ایرلنډ اقتصاد لږ وده ثبت کړه، نو د کډوالۍ د اوج ځانګړي پړاوونه ثبت شوو.

== بېلتون غوښتنه، بغاوت او وېش ==
د ۱۸۰۱ز کال د اتحادیې نه تر ۶ د ډسمبر ۱۹۲۲ز کاله پورې ټول ایرلینډ د انګلستان او ایرلینډ برخه وه. په هرحال، د ۱۸۸۰ز لسیزې راهیسې، د اوږدې مودې لپاره د خپلواکۍ یا کورواکي لپاره ملتپال غورځنګ شتون درلود. نور افراطي غږونه لکه د ایرلنډ جمهوري غوښتونکي اخوان د خپلواکۍ غوښتنه وکړه، خو دا غږونه په اقلیت کې حساب شو.<ref>McGee, Owen, "Who were the Fenian Dead?", The IRB and the Background to the 1916 Rising, in Doherty, Keogh (eds), 1996 ''The Long Revolution''. p108</ref>

په ۱۹۱۲ز-۱۹۱۳ز کلونو کې، په انګلستان کې لیبرال حکومت د کورواکۍ لپاره یو بل وړاندیز وکړ. اتحادیې په شمال کې اندېښمنې شوې وې، متحدینو د اولیسټر رضاکارانو ډله تنظیم کړه، دا یوه وسله واله ملیشه وه چې د کورواکۍ پر وړاندې یې په زوره مقاومت کاوه. ملتپالو په ځواب کې د ایرلینډ د رضاکارانو ډله تاسیس کړه. د دې دریځ په پایله کې، د ایرلینډ د وېش وړاندیز د ایرلینډ د پارلماني ګوند، اتحادیې ګوند او د بریتانیا حکومت ترمنځ په درې اړخیزو خبرو اترو کې وشو. په ۱۹۱۴ز کال کې، د انګلستان پارلمان د ایرلینډ د کورواکۍ درېیم قانون تصویب کړ خو د لومړۍ نړیوالې جګړې تر پایه پورې یې د هغې اغېز وځنډاوه.

ملتپال مشر جان ریډمونډ د بريټانیا د جګړو د هڅو ملاتړ وکړ او ډیری ایرلینډیانو د بريټانیا په اردو کې خدمت وکړ، خو جګړه او د کورواکۍ په اړه د ملتپالو مایوسي د ایرلینډ د ملتپالنې بنسټیز کېدو لامل شو. په ۱۹۱۶ز کال کې، د ایرلینډ رضاکارانو په منځ کې د  IRB فعالینو یوې ډلې په ډوبلین کې د ایرلینډ خپلواکۍ په هدف یو بغاوت رهبري کړ چې د سپېڅلي اختر پاڅون په نوم پیژندل کیږي. بغاوت د خلکو ملاتړ نه درلود او د یوې اوونۍ په اوږدو کې له منځه یوړل شو.<ref>Charles Townshend Easter 1916, The Irish Rebellion, p269</ref><ref>Fergus Campbell, ''Land and Revolution, Nationalist Politics and Land in the west of Ireland, 1891–1921'' p197</ref><ref>Collins, Ireland 1868–1968, p265</ref>

== د ایرلینډ دولت، ۱۹۲۲-۱۹۳۹ز کلونه ==
تر کورنۍ جګړې وروسته په سملاسي توګه، ټولټاکنې ترسره شوې چې د تړون ضد سین فیین ته د ګډون اجازه ورکړل شوه. که څه هم د دوی ډیری کاندیدان، په ګډون د ایمون ډي والیرا، زنداني شوي وو، دوی شاوخوا یو پر دریمه برخه رایې وګټلې. په هرحال، د تړون د پلویانو اړخ، چې په Cumann na nGaedheal کې تنظیم شوی، په ارامۍ سره اکثریت رایې ترلاسه کړې او تر ۱۹۳۲ ز کال پورې یې د نوي دولت حکومت جوړ کړ.

د Cumann na nGaedheal حکومتونه، چې د WT Cosgrave په مشرۍ، خورا محافظه کار وو - د ټولنیز یا سیاسي اصلاحاتو په پرتله د کورنۍ جګړې له ویجاړیدو وروسته د دولت د بنسټیزو بنسټونو په جوړولو کې ډیر اندیښمن وو. د عدلیې وزیر کیون اوهګینز په وینا، «موږ د انقلابیانو تر ټولو محافظه کاره ډله یو چې تراوسه مو بریالی انقلاب ترسره کړی».

د ایرلینډ ملکي خدمتونه په پراخه کچه په بشپړ ډول له بريټانیا نه په میراث پاتې و او لوړ پوړي ملکي مامورین لکه C.J. Gregg له لندن څخه ایرلینډ ته په پور (د مرستې لپاره) ورکړل شو ترڅو د نوي دولت بیوروکراسي له منځه یوسي. نوي خدمتونه او په ځانګړې توګه د هغې کنټرولونکی، جوزف برینان په پیل کې د دولت د بودیجې توازن او د اوږد مهاله پورونو څخه د مخنیوي په هکله اقدام وکړ.<ref>Garvin, The Evolution of Nationalist Politics p159</ref>

== اوسنی تاریخچه ==

=== اقتصادي، سیاسي او ټولنیز تاریخ، ۱۹۴۵-۱۹۹۸ ز کلونه ===
ایرلینډ د دویمې نړیوالې جګړې نه د ډیری اروپایی هیوادونو په پرتله په ښه حالت کې پاتې شو، په جګړه کې له مستقیمې ښکیلتیا څخه خوندي و او د سړي سر عاید یې د ډیریو جنګیالیو هیوادونو په پرتله لوړ و. ایرلینډ هم د مارشال پلان لاندې د پور څخه ګټه پورته کړه؛ ۳۶ میلیون ډالر، په ۲٪ سود کې. دا پیسې د کور جوړونې او د کثافاتو د پاکولو په پراخه پروژه او د نري رنځ د له منځه وړلو په بریالي کمپاین کې مصرف شوې.<ref>{{Cite web|title=Life and Debt – A short history of public spending, borrowing and debt in independent Ireland &#124; The Irish Story, Irish History Online|url=http://www.theirishstory.com/2011/01/25/life-and-debt-%E2%80%93-a-short-history-of-public-spending-borrowing-and-debt-in-independent-ireland/|access-date=1 June 2012|publisher=Theirishstory.com|archive-date=29 May 2012|archive-url=https://web.archive.org/web/20120529022432/http://www.theirishstory.com/2011/01/25/life-and-debt-%E2%80%93-a-short-history-of-public-spending-borrowing-and-debt-in-independent-ireland/|url-status=live}}</ref>

په هرحال، په داسې حال کې چې ډیری اروپایی هیوادونو په ۱۹۵۰ز لسیزه کې دوامداره اقتصادي وده تجربه کړه، ایرلینډ داسې نه و، اقتصاد یې د لسیزې په اوږدو کې په کال کې یوازې ۱٪ وده وکړه. ایرلینډ د پایلې په توګه د لسیزې په اوږدو کې په کال کې شاوخوا ۵۰۰۰۰ چټکه کډوالي تجربه کړه او د دولت نفوس د ټولو وختونو په پرتله ټیټې کچې ۲.۸۱ میلیون ته راټیټ شو. د ساتنې سیاست او ټيټ عمومي لګښتونه چې د ۱۹۳۰ز لسیزې راهیسې غالب وو په پراخه کچه د ناکامۍ په حال کې لیدل شوي.

د فیانا فیل سیاسي حاکمیت په ۱۹۴۸ز-۵۱ او ۱۹۵۴-۱۹۵۷ز کلونو کې مات شو، کله چې د فاین ګیل په مشرۍ ائتلافونو (Cumann na nGaedheal اولادونو) او د کارګر ګوند Clann na Poblachta په ګډون ټاکنې وګټلې ،نو حکومت یې جوړ کړ. په هرحال، د ایتلافي واکمنۍ دورې د حکومت په سیاستونو کې د بنسټیز بدلون لپاره اساسي بدلون رامنځته نه کړ. د روغتیا وزیر نول براون لهخوا نوښت، چې د مور او ماشوم طرحې معرفي کول، میندو او ماشومانو ته وړیا طبي پاملرنې چمتو کول و، چې د کاتولیک کلیسا او د خصوصي طبي متخصصینو له خوا له مخالفت سره مخامخ شو او بې پایلې پاتې شو.

== ټولنیزه آزادي ==
د شلمې پیړۍ په وروستیو کې، د ایرلینډ ټولنه د چټک ټولنیز بدلون سره مخامخ شوه. د ۱۹۶۰ز لسیزې په وروستیو کې د وړیا زده کړې له پیل نه وروسته، ډیری نور خلک د دویمې او دریمې درجې وړتیاوو ته لاسرسی درلود. د ۱۹۶۰ز او ۱۹۷۰ز لسیزو نسبي اقتصادي بریالیتوب هم مهاجرت راکم کړ، په دې معنا چې د ایرلینډ ټولنه د پخوا په پرتله ځوانه او ډیره ښاري ټولنه شوه. د ټلویزیون او نورو ډله ییزو رسنیو خپریدل د ایرلینډ اتباع هم د پخوا په پرتله خورا پراخه نفوذ ته ورسول. دې ټولو عواملو په ټولنه کې د دودیزو سیاسي ګوندونو او کاتولیک کلیسا واک راکم کړ. په ۱۹۸۰ز لسیزه کې، ځینو د دولت د قوانینو د آزادولو غوښتنه کوله، په ځانګړې توګه د طلاق، امیندوارۍ او همجنسبازۍ په مواردو کې د بیاکتنې غوښتنه وکړه. په هرحال، دوی د منظمو ډلوله خوا هم له مخالفتونو سره مخامخ شو، چې اصلاح کوونکي یې په بې دینۍ او په «کورنۍ ضد» تورن کړل. دا لسیزه د ټولنیزو محافظه کارانو، په اصل کې مذهبي عناصرو او لیبرالانو ترمنځ د یو لړ ټول پوښتنو په ترڅ کې د سختو مخالفتونو شاهده وه. <ref>{{Cite web|title=HEALTH (FAMILY PLANNING) (AMENDMENT) ACT, 1993|url=http://www.acts.ie/en.act.1993.0016.1.html|access-date=1 June 2012|publisher=Irish Oireachtas|archive-date=28 July 2013|archive-url=https://web.archive.org/web/20130728110239/http://www.acts.ie/en.act.1993.0016.1.html|url-status=live}}</ref> 

== سرچينې ==
