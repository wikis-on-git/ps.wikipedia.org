
لیکوال او سیاسي شنونکی نظرمحمد مطمئن (Nazar Mohammad Mutmaeen) دهیواد په روانو حالاتو ډیرې مقالې لیکلي اوپه راډیو یې او تلویزیوني ګردي میزونو کي ګډون کوي 
==مخینه==
نظر محمد مطمئن  د جوم سرمست  زوی په۱۹۷۳زېژدیز کال کی  د [[هلمند ولايت]]د [[نادعلي ولسوالۍ]] د  زرغون کلي  په یوه نالوستي غریبه او دینداره  کورنۍ کې  دنیا ته را غلی دی.

== زده کړه==
دکمونسټانو له  کودتا وروسته  د ډیرو افغانانو په څیر د مطمئن  کورنۍ  هم هجرت ته اړه شوه ، او [[د ډيورنډ کرښه]] هاخوا ته دبلوچستان دپنجپایې په کمپ کی هستوګن شول. 
لومړنۍ زده کړې يې د شهيد خټک په لومړنۍ ښوونځۍ کې پېل کړي،  منځنۍ زده کړې يې د ګردي جنګل کمپ دعبدالله ابن مسعود (رض) په  مدرسه ، دکويټې ښار د مولوي حبيب الرحمن په لیسه کې، او دولسم ټولګی يې په پېښور کې د سيد جمال الدين افغان په عالي لیسه کې پای ته  رسولي.
په ۱۳۷۱ لمریز کال کې  د ننګر هار اسلامي پوهنتون د انجنیرۍ پوهنځۍ ته بریالی شو، کابل پوهنتون ته يې په ۱۳۷۶ لمریز کال کې تبدیلي وکړه او په ۱۳۷۷لمریز کال کې د کابل پوهنتون د سيول انجنیري  په  څانګه کی خپلي لوړي زده کړي بشپړي کړي  .
دینی زده کړی یی په شخصي ډول د هجرت په وخت کې په بېلابېلو مدرسو (ښوونځيو) او دا ډول د قران کریم ترجمه او تفسیر يې له دین پوه  مولوي عبدالسلام عابد څخه کړې .

==څیرمه دندي==
په ۱۳۷۵لمریز کال کې نظرمحمد مطمئن دلوړو زده کړو د زده کړې تر څنګ  د[[ننگرهار ولايت]] د راډيو او تلویزیون د رئیس په توګه وټاکل شو.
په ۱۳۷۶ لمریز کال کې په کابل کې د عامه کتابتون او ملي آرشيف د لوی رياست مرستیال او د کتاب مجلې مسؤل مديرپه توګه یې کار کړی .
په۱۳۸۷ لمریز کال کي دبیهقي کتابتون د رئېس په توګه وټاکل .
په ۱۳۷۸ لمریز کال کي يې رسمی دنده پریښوده اود هلمند په ولایت کي يي د المطمئن په نامه دانگریزي ژبې او دساینسي مضامینو ښوونیز مرکز پرانست .  
په ۱۳۷۹ لمریز کال کې د[[هلمند ولايت د]] اطلاعات او کلتور د رئيس په توګه وټاکل شو.
او په همدې کال یې  په هلمند ولايت کې د [[سولگر]](کمپيوټر) د زده کړي روزنیز مرکزجوړکړ .
په ۱۳۸۰ لمریز کال کې يې له بهرنیو نړیوالو مؤسیسو او د ښوونځیو او کوچنیو روغتونو جوړولو نړيوالو ادارو سره کار پېل کړ او په ۱۳۸۴ کې  یی  د ملګرو ملتونو د ساختماني پروژو د تطبیق (يو ان او پي ایس ) سره په [[کندهارولایت]] کې دنده درلودله، چې وروسته بیا د [[کابل]] دفتر ته تبدیل او تر ۱۳۸۸ لمریز کال پورې يې په ياد دفتر کې د انجنیري په برخه کې دنده مخته يوړه، چې وروسته يې په خپله خوښه دنده پريښودله.

==سیاسی اړیکې او ژوند==
هغه مهال چې مطمئن په زده کړو بوخت ؤ کورنۍ او مشران يې د اسلامي حزب سره تړاو درلود، او مطمئن هم خپلې لومړنۍ، منځنۍ او ثانوي زده کړي د اسلامي حزب په ښوونځيو کې سرته رسولي دي.
د طالبانو د نظام پر مهال يې د پوهنتون ویلو تر څنګ د اطلاعات او کلتور وزارت په بېلابېلو برخو کې دنده سرته رسولي.
په افغانستان باندی د امريکا او د امريکا د متحدینو تر حملې وروسته يې له بهرنيو نړیوالو مؤسیسو سره د ساختمان په برخه کې کار پېل کړ. او بیا ورسته له ملګرو ملتونو سره د مشر انجنیر په دنده پاتې شوې دی.
په کابل کې د اوسیدو پرمهال د بېلابېلو سیاسي او اصلاحي ټولنو سره يې ناستې او مجلسونه درلودل، په هیواد کې د ريښتونې سولې اړوند يې سیاسي هلې ځلې پېل کړي، او د سولې اړوند په ځینو کورنیو او نړیوالو کنفرانسونو کې يې ګډون کړی، چې يو له ډیرو مهمو کنفرانسونو څخه د جاپان د کیو ټیو ښار د دوشیشاپوهنتون کې په ۲۰۱۲ زېژدیز کال کې  هغه کنفرانس چې د طالبانو استازو، د اسلامي حزب (حکمتیار) استازي هم ګډون کړی ؤ، مطمئن هم په هغه کانفرانس کې شرکت درلود. او له دي مخکې په ۲۰۱۱ زېژدیز کال کې هم په نوموړي پوهنتون کې د سولي اړوند کنفرانس کې شرکت  کړی ؤ.
په ۲۰۰۹ زېژدیز کال کې د ترکيې په استانبول ښار کې په نړيوال اسلامي کانفرانس او په ۲۰۱۴ زېژدیز کال کې د پاکستان په اسلام آباد کې د سولي اړوند نړيوال کانفرانس کې يې شرکت درلود.
د افغانستان اړوند مسایلو له پاره يې د پولنډ هیواد وارسا او کاراکوب ښارونو کې هم په ځینو مهمو ناستو کې ګډون کړی.
اوس مهال په کابل کې د افغانستان له پاره د واقعي سولې اړوند هڅو باندي بوخت دی.

==لیکلی آثار==
ناچاپ: 
#د مجاهدینو، کمونسټانو، طالبانو او حامد کرزي دورې ته لنډه کتنه
#افغان جهادي ګوندونه او د رهبرانو د ځای ناستو ستونزه
#دبېلابېلو سیاسي مقالو ټولګه
#بېلابېلو ټولنیزو مقالو ټولګه
#دبېلابېلو څیړنیزو مقالو ټولګه
==سرچینه==
[http://nedaymazloman.wiroom.com/ حقیقت نیوز پاڼه]
