[[انځور:قريب_الرحمن_سعيد.JPG|thumb|289px|قريب الرحمن سعيد]]

'''قريب الرحمن سعيد''' (۲۰ د جون ۱۹۵۲) د ننګرهار ولايت يو پښتون ژورنالست، ليکوال او ژباړونکی دی. هغه په افغانستان کې دننه او د افغانستان نه دباندې په افغاني رسنيو کې منظمې ليکنې هم خپرې کړي او د نورو ژبو نه يې يو شمېر کتابونه هم پښتو ژبې ته ژباړلي دي.

== مخينه ==
د قريب الرحمن سعيد پخوانی تخلص مولوي زاده ؤ چې د جهاد په وختونو کې يې سعيد غوره کړی. هغه د مولوي ګل رحمن ديوبندي زوی دی. نوموړی د افغانستان د ننګرهار ولايت د روداتو د ولسوالۍ په شارسول کلي کې زېږېدلی دی. د نوموړي پلار مولوي ګل رحمن ديوبندي د خپل وخت يو لوی عالم، ښه ليکوال او شاعر ؤ. 

== زده کړې ==
خپلې لومړنۍ زده کړې يې د روداتو د ولسوالۍ د احداد په لومړني او منځني ښوونځي کې سر ته رسولي بيا د ننګرهار ليسې نه يې د ۱۲ ټولګي بريليک اخيستی. د لوړو زده کړو پيل يې د کابل په پوهنتون کې د ساينس فاکولتې د کيميا او شمېرپوهنې په څانګه کې کړی چې په ۱۹۷۵ ز. کال کې له همدغې پوهنځي نه بريالی راوتلی. تر دې وروسته په ۱۹۸۴ ز. کال کې يې د لندند په سټي يونېورسټي (د لندن د ښار پوهنتون) کې د ژورناليزم ۸ اونيزه کورس بشپړ کړی چې په دې څانګه کې يې د ماسټرۍ تر کچې کورسونه لوستي دي. په ۲۰۰۸ ز. کال کې په ناروې کې د اوسلو په پوهنتون کې د ټولنيزو پوهنو د پوهنځي څخه د سياسي او ټولنيز اقتصاد دوهم ليسانس ترلاسه کړی او دم مهال په همدې څانګه کې خپل د ماسټرۍ د بريليک په لاس ته راوړلو بوخت دی. 

== دندې ==
#د ننګرهاد د ولایت د روداتود ولسوالۍ د احداد په لیسه کې د کیمیا اوریاضې استاد.
#دروسې سره فوځ د یرغلګرو ځواکونو  پر خلاف د بین المللې مطبوعاتو سره د اړیکو مسئول.
#د مطبوعاتو او معلوماتو (Press and information) د دفتر عمومې مشر.
#د هجرت داردو ژبې مجلي  بنسټ ایښوونکې او مسئول مدیر
#د افغان خبرې اژانس (Afghan News Agency  ANA) بنسټ ایښوونکې او عمومې مشر
#د روزنیزه او ټولنیزه  مؤسسو او په ځانګړې توګه د مهاجرینو د کوچنیانو د فعالو  سره یو فعاله ونډه  اخستونکې
#دافغانستان د ازادۍ د ویاړلي ګوند، حزب اسلامې افغانستان د اجرائیه شورا غړې ، ددې ګوند د فرهنګي کمیټې  مشر  اود همدې ویاړلي ګوند  ویاند.
#د افغانستان  د عظمې صدارت د مطبوعاتو  عمومې رئیس او د صدراعظم  ویاند.
#داطلاعاتو او کلتور د وزارت د کمیسیون رئیس  او ددغه وزارت سرپرست  وزیر .
 
== ځانګړي وړتوبونه ==
قريب الرحمن سعيد د لندن په (Kingsway-Princeton college) کالج کې د انګلیسي ژبه زده کړې همدا راز په ۱۹۹۱ ز. کال کې د امریکا د نبراسکا د پوهنتون د سکالرشپ  له مخې د انګلیسې ژبې د زده کړې کورسونه بشپړ کړي. هغه د خپلې مورنۍ ژبې تر څنګ په فارسي، عربي، اردو، انګرېزي او ناروېژي ژبه ښه پوهېږي او خپلې ليکنې هم پرې کولای شي.

== چاپ شوي آثار ==

پښتو ژباړي

#اسلامي سیات - د مولانا ګوهر الرحمن اثر - پښتو ژباړه قريب الرحمن سعيد
#اسلامي ریاست - د مولانا [[ابو الاعلى مودودي]] اثر - پښتو ژباړه قريب الرحمن سعيد 
#خلافت او ملوکیت - د مولانا ابوالاعلي مودودي اثر - پښتو ژباړه قريب الرحمن سعيد
#پرده - د مولانا ابوالاعلي مودودي اثر - پښتو ژباړه قريب الرحمن سعيد
#د حدیثو د انکار نه د قران تر انکاره پورې - د مولانا عبدالسلام رستمي اثر - پښتو ژباړه قريب الرحمن سعيد
#د نبوت پای - د مولانا عبدالسلام رستمي اثر - پښتو ژباړه قريب الرحمن سعيد
#د صلاح الدین ایوبي ریښتينې پیښې (دایمان پلورونکو داستان) - د التمش اثر - پښتو ژباړه قريب الرحمن سعيد
#د رسول الله (ص) د انقلاب حکمت - د سید اسعد ګیلاني اثر - پښتو ژباړه قريب الرحمن سعيد
#یو شمیر نورې کوچنۍ رسالې  (په اردو او پښتو ژبو)  چې نومونه یې د ليکوال په لیکنو کې کتلائ شئ.
#زیات شمیر  پښتو مضامین  او دانګلیسې  او د اردو ژبو څخه ژباړل شوې مقالې او لیکنې چې  د شهادت او وحدت  په ورځپاڼو او یو شمیر  اونیزو او میاشتنیزو کې  خپاره شوې دي.

== باندنۍ تړنې ==


[[وېشنيزه:پښتانه]]
[[وېشنيزه:پښتانه ليکوال]]
[[وېشنيزه:افغانان]]
[[وېشنيزه:پښتانه ژباړونکي]]
