جنرال '''محمد ضیاءالحق''' ( زیږېنه ۱۹۲۴ (میلادی)– مړېنه ۱۹۸۸  (میلادی)) د  [[پاکستان]] نظامی ولسمشر وو چې د  ۱۹۷۷  څخه تر  ۱۹۸۸ پوری یې پر دندی پاتی شوی دی. 

[[File:Muhammad Zia-ul-Haq 1982.jpg|thumb|left]]
==ژوندلېک==
جنرال محمد ضياء الحق د ١٩٢٤م.کال د اګست پر ١٢مه د [[پنجاب]] په جالندر کي وزېږېد. پلار يې محمد اکرم نومي د انګرېزانو په وسله وال پوځ کي د ښوونکي په توګه دنده تر سره کول. ضياء الحق لومړنۍ زده کړي د شملې له ښوونځي څخه ترلاسه کړې. وروسته يې په ډيلي کي د انګرېزانوله سنټ سټيفن کالج څخه ليسانس ترلاسه کړ.
په ١٩٤٣م.کال د انګرېزانوپوځ ته شامل سو. په دوهمه نړيواله جګړه کي يې د انګرېزانو په پوځ کي په برما، ملايا او اندونيزيا کي دندي تر سره کړې. کله چي پاکستان جوړ سو پاکستاني پوځ ته شامل سو. بيا يې په ١٩٦٣ او ١٩٦٤ کلونو کي د امريکې د لوړو پوځي زده کړو( ارکان حربۍ) په پوهنځي کي لوړي زده کړي ترلاسه کړې. د ١٩٧٦کال د اپريل په لومړۍ نېټه د پاکستان پخواني لومړي وزير [[ذوالفقار علي بوټو]] د پوځ د رئيس ارکان په توګه وټاکى. ( په داسي حال کي چي د پاکستان په پوځ کي پنځه تنه داسي جنرالان وه چي په رتبه او سابقه تر ده دمخه وه). بيا هغه وو چي په ١٩٧٧م.کال يې منتخب لومړي وزير ذوالفقار علي بوټو له واکه راوپرځاوه، خپل پوځي حکومت يې رامنځ ته او بوټو يې اعدام کړ. بيا تر يوولسو کالو واکمنۍ وروسته په ١٩٨٨کال په هواکي د الوتکي د چاودني په پېښه کي ووژل سو.

==فلسطینیانو پر ضد  عملیات==
يومهال د اردن امريکا پلوي پاچا ملک حسين ته اندېښنه پيدا سوه چي کېداى سي وسله وال فلسطيني ګوريلاګان د ده واکمنۍ ته خطره سي او په دې کار کي ښايي د سوريې حکومت ( چي د شوروي ملاتړ ورسره وو) د دوى مرسته وکړي.
نو هغه وو چي اردن د فلسطيني مهاجرو او ګوريلاوو څخه د بېغمه کېدو په موخه، د ١٩٧٠م.کال په ستمبر کي د هغو په خلاف په عملياتو ګوتي پوري کړې. دغه عمليات د ” تور ستمبر د عملياتو“ په نامه مشهور سول. د دې عملياتو په بهير کي د اردن سره د اسرائيلو جاسوسانو مرسته کول. په داسي حال کي چي د دې عملياتو څارنه او مشري د پاکستان د پلاوي په مشري ورغلي يوه پوځي افسر برېګډېر ضياء الحق کول.  د دې عملياتو په پايله کي تر پنځه دېرشو زرو زيات فلسطينيان شهيدان سول. دغه پوځي افسر تر دې وروسته بېرته خپل هيواد ته ستون سو. بيا په ډېره لږ موده کي جنرال سو. بيا د پوځ رئيس ارکان وټاکل سو. بيا يې ملکي حکومت راوپرځاوه او په خپله مشري يې مارشلايي حکومت رامنځ ته کړ. ورپسې يې لومړى وزير د قتل په يوه دروغجنه دوسيه متهم او اعدام کړ.<ref>[http://www.nunn.asia/62916/%D8%AF-%D9%BE%D8%A7%DA%A9%D8%B3%D8%AA%D8%A7%D9%86%D9%8A-%D9%88%D8%A7%DA%A9%D9%85%D9%86%D9%88-%D8%B3%D8%B1%D9%87-%DA%89%DB%90%D8%B1-%D8%A7%D8%AD%D8%AA%DB%8C%D8%A7%D8%B7-%D9%BE%D9%87-%DA%A9%D8%A7%D8%B1 نن آسیا] </ref>
په ۱۹۷۰ کې د [[فلسطین|فلسطینیانو]] پر ضد له بریالیو عملیاتو څخه وروسته [[پاکستان|پاکستاني]] جنرال ضیاءالحق ته د هغه د ترسره کړیو خدمتونو په ویاړ د [[اردن]] ترټولو لوړ مډال ورکول شو.

جنرال ضیاءالحق هغه څوک وو چې هغه عملیات یې په هغه وخت کې په اردن کې رهبري کړي ول. ویل کېدل چې په هغه جنګ کې له ۵۰۰۰ څخه تر ۷۰۰۰ پورې فلسطینیان وژل شوي ول،‌ په داسې حال کې چې یاسرعرفات ادعا وکړه چې د وژل شویو کسانو شمېر تر ۲۵۰۰۰ کسانو پورې رسېدلی وو. هغه عملیات د اردن د پاچا حسین په مستقیم امر ترسره شوي ول. اسراییلي جنرال موشي دایان د پاچا حسین په هکله وویل، «حسین په یوولسو ورځو کې هومره فلسطینیان ووژل چې اسراییلو به په شلو کالونو کې وژلي وای.»

د تور سپتمبر له عملیاتو څخه وروسته،‌ جنرال ضیاء د [[اسراییل|اسراییلو]] دولت ته ډېر په زړه پورې شخص وګرځېد. په هغه وخت کې، ضیاء د پاکستان په اردو کې یوازنی کس وو چې اسراییلو پرې باور کاوه او کولی یې شوای چې د هغه له هېواد سره ښې سیاسي او نظامي اړیکې جوړې کړي.‌ د [[افغانستان]] په جنګ کې،‌ اسراییل یو له هغو ډېرو مهمو هېوادونو څخه وو چې له پاکستان سره یې د وسلو او افغان مجاهدینو ته د روزنې د ورکولو مرسته وکړه. د اسراییلو استخباراتي ادارې (موساد) له پاکستان سره مرسته وکړه چې د افغانستان له سرحد سره نژدې افغانان وروزي.<ref>[http://www.taand.com/archives/63488 تاند ورځپاڼه]</ref>

==د افغانستان حکومت پرضد جنګ==

==سرچینې==
