ښاغلى '''عبدالملک بیکسیار''' په ۱۳۴۳ ز كال كې د په میدان ،وردګ كې زېږېدلى دى . لومړنۍ او منځنۍ زده کړې يې د میدان په لېسه كې او لوړې زده كړې يې [[د كابل پوهنتون]] د ژبې او ادبياتو په پوهنځي كې پاى ته رسولې دي .
عبد المالک بېکسيار د [[افغانستان]] يو ځوان نوښتګر شاعر دی . دی د يو ملي اند خاوند دى . خپله پښتونواله او ملي مينه يې په خپلو فرهنګي هڅو په زبات رسولې ده . دى  له افغانستان نه لرې په يو هېواد [[ډنمارک]] کې د پردېسۍ ژوند تېروې ، خو د خپل تندي د خولو په بيه د هيلې په شان د يوې ښکلې مجلې د خپرولو جوګه دی . رښتينولي ، سپيڅلتيا ، مينه او ملي ولوله د ده د شخصيت نور رغنده توکي دي ، په هېوادنيو او ملي چارو کې بېړندی او ګړندی دی ، د خپل ژوند خواږه يې تر ملي ژبې بلهاري كړي ، او د فرهنگي خدمت لپاره يې ځان ملنګ کړی دی . د بيکسيار ملنګي د نورو تر خانۍ او پاچا هۍ غوره ښکاري او په دې ژوند کي يې يو لوی شان او شوکت ليدل كيږي .
==د بېكسيار د شعرونو څو بېلگې==
غزل
د خيال يوه څـپه راشي د يـاد يوه څپه شي
موږ دواړه غـرفېدلو چې را ياد يوه څپه شي

د مينې سمنـدر چې کړي د هجر سيلۍ لاندې
منزل ته يوه و رسـي برباد يوه څپـه شي

وران کړى دا وطن خو دى بې شمېره سېـلاوونو
حيران يمه چې ولې قلمداد يوه څپه شي؟

د مېږو، د کيږديو، د اوښانو بوى چـې راوړي
را پېښه داسې کله به د باد يوه څـپه شــي

له زړونو نه چې مينې بېکسياره! کډې وکـړي
مېشته شي پکې کرکې او اضداد يوه څپه شــي

کيسه د ژوند لا هسې شاړه او دا جړ خوبونه
ځه چې ويده شو، زه ته دواړه او دا جـړ خوبونه

همدا نن راشه که تعبير يې شې خـو نه چې سبا
سبا بيا ما له خدايه غواړه او دا جړ خوبونه

اشنا چې تـه ماته يې دغه دوه ډالۍ را ډالۍ
پاس په باڼه اوښـکه ولاړه او دا جـړ خوبونه

لېونى خيال مې بيا د کوم سمندر تل ته کاږي
دغه د زړه خونه ويـجـاړه او دا جـړخوبونه

د بېـکسيار له مرگه وروسته ورثه به د چا؟
د گـرېــوانه څــيرې ريتاړه او دا جـړ خوبونه
غزل
خبر بې نه راځــي تـش يـاد بـې مسلې جــوړوي
په گونگه ژبه شور فـرياد يـې مـسلې جوړوي

ژوندون د گلو يوه څانگه ده چې څـوک بـاندې پوه
د اوږده لــنډ دغــه معــياد يـې مسلې جوړوي

زړه ته مې سر لوڅ کړ چې هر څه هر څه کړه لږ پـه تول
داســې د ميــنې اعتــياد يـې مسـلې جوړوي

خيام د ټولې ميکدې قايــد به وې خــوره شراب
خو دا يـــې هــــم وې از د ياد يـې مســلې جوړوي

ميـنه لـه مخــــې بـېـــکسياره! ده ســاده خــبره
مـانا يــــې سختــــه ده بــنـيـاد يـې مسلې جوړوي

غزل
جې مېــــنې تــــــــه نغمـــــــی د ژونــدانه  دې   شې با ڼه 
راګوره جې زمـــــا پـــــــه و ېــــنو ســــره دې شـــي بـا ڼـه
 
لو ګی مې  شه ژوندون بـــــس لــــــه هــغې يوی  شېبې
چي نور دط هر څه هيروی اوپــــه زړه دي شــــي بــاڼــــه
 
وختونو  داســـي  داسي کــــــــړم تــــوبـــوتـــه مـــلامت
چي خــــــولــــه راجــوړومه  راپه خــــــو له دي شي  با ڼه 
 
ويده  ويده  به  خدايـــږومګر ويــښ ويده  ب ه ښا يي ¿ 
د  شپي پــــه بـــــــــام ولاړ يـــــم  چــــي ويـــده شــي با ڼه 
 
څيره دبېکسيار زړګــــــــي بـــــــــس مــــه کـــــوه پــــروا
خــــدای مــــه کـــړه مــــــګره ګله  چې کاږه دې شي  باڼه

==اخځونه==
# http://samsoor.com/sheruna.php

[[Category: پښتانه شاعران]]
