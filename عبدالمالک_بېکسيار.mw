ښاغلى '''عبدالملک بیکسیار''' 

== مخينه ==
په ۱۳۴۳ ز كال كې د په میدان ،وردګ كې زېږېدلى دى . 

== زدهکړې ==
لومړنۍ او منځنۍ زده کړې يې د میدان په لېسه كې او لوړې زده كړې يې [[د كابل پوهنتون]] د ژبې او ادبياتو په پوهنځي كې پاى ته رسولې دي .
عبد المالک بېکسيار د [[افغانستان]] يو ځوان نوښتګر شاعر دی . دی د يو ملي اند خاوند دى . خپله پښتونواله او ملي مينه يې په خپلو فرهنګي هڅو په زبات رسولې ده . دى  له افغانستان نه لرې په يو هېواد [[ډنمارک]] کې د پردېسۍ ژوند تېروې ، خو د خپل تندي د خولو په بيه د هيلې په شان د يوې ښکلې مجلې د خپرولو جوګه دی . رښتينولي ، سپيڅلتيا ، مينه او ملي ولوله د ده د شخصيت نور رغنده توکي دي ، په هېوادنيو او ملي چارو کې بېړندی او ګړندی دی ، د خپل ژوند خواږه يې تر ملي ژبې بلهاري كړي ، او د فرهنگي خدمت لپاره يې ځان ملنګ کړی دی . د بيکسيار ملنګي د نورو تر خانۍ او پاچا هۍ غوره ښکاري او په دې ژوند کي يې يو لوی شان او شوکت ليدل كيږي .
==د شعر یوه بېلګه==
<center>غزل
{{شعر}}
{{ب|د خيال يوه څـپه راشي د يـاد يوه څپه شي|موږ دواړه غـرفېدلو چې را ياد يوه څپه شي}}
{{ب|د مينې سمنـدر چې کړي د هجر سيلۍ لاندې|منزل ته يوه و رسـي برباد يوه څپـه شي}}
{{ب|وران کړى دا وطن خو دى بې شمېره سېـلاوونو|حيران يمه چې ولې قلمداد يوه څپه شي؟}}
{{ب|د مېږو، د کيږديو، د اوښانو بوى چـې راوړي|را پېښه داسې کله به د باد يوه څـپه شــي}}
{{ب|له زړونو نه چې مينې بېکسياره! کډې وکـړي|مېشته شي پکې کرکې او اضداد يوه څپه شــي}}
{{ب|کيسه د ژوند لا هسې شاړه او دا جړ خوبونه|ځه چې ويده شو، زه ته دواړه او دا جـړ خوبونه}}
{{ب|همدا نن راشه که تعبير يې شې خـو نه چې سبا|سبا بيا ما له خدايه غواړه او دا جړ خوبونه}}
{{ب|اشنا چې تـه ماته يې دغه دوه ډالۍ را ډالۍ|پاس په باڼه اوښـکه ولاړه او دا جـړ خوبونه}}
{{ب|لېونى خيال مې بيا د کوم سمندر تل ته کاږي|دغه د زړه خونه ويـجـاړه او دا جـړخوبونه}}
{{ب|د بېـکسيار له مرگه وروسته ورثه به د چا؟|د گـرېــوانه څــيرې ريتاړه او دا جـړ خوبونه}}
{{د شعر پای}}</center>

==سرچينې==
# http://samsoor.com/sheruna.php

[[وېشنيزه: پښتانه شاعران]]
