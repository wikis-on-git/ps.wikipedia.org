ښاغلي '''عبدالملک بیکسیار''' په ۱۳۴۳ ز كال كې د په میدان ،وردګ كې زېږېدلى دى . لومړنۍ او منځنۍ زده کړې يې د میدان په لېسه كې او لوړې زده كړې يې [[د كابل پوهنتون]] د ژبې او ادبياتو په پوهنځي كې پاى ته رسولې دي .
عبد المالک بېکسيار د [[افغانستان]] يو ځوان نوښتګر شاعر دی . دی د يو ملي اند خاوند دى . خپله پښتونواله او ملي مينه يې په خپلو فرهنګي هڅو په زبات رسولې ده . دى  له افغانستان نه لرې په يو هېواد [[ډنمارک]] کې د پردېسۍ ژوند تېروې ، خو د خپل تندي د خولو په بيه د هيلې په شان د يوې ښکلې مجلې د خپرولو جوګه دی . رښتينولي ، سپيڅلتيا ، مينه او ملي ولوله د ده د شخصيت نور رغنده توکي دي ، په هېوادنيو او ملي چارو کې بېړندی او ګړندی دی ، د خپل ژوند خواږه يې تر ملي ژبې بلهاري كړي ، او د فرهنگي خدمت لپاره يې ځان ملنګ کړی دی . د بيکسيار ملنګي د نورو تر خانۍ او پاچا هۍ غوره ښکاري او په دې ژوند کي يې يو لوی شان او شوکت ليدل كيږي .
==د بېكسيار د شعرونو څو بېلگې==
غزل
د خيال يوه څــــپه راشــــي د بـــاد يـــوه څپــه شي
مــــوږ دواړه غـــــرفېدلو چې را ياد يوه څپه شي

د مينــــې سمنـدر چې کړي د هجر سيلۍ لاندې
منزل ته يوه و رســـــي بـــــــربــــاد يــــوه څپـه شي

وران کړى دا وطن خو دى بې شمېره سېـلاوونو
حيران يمه چې ولــــې قلـــمداد يــــوه څپــه شي؟

د مېږو، د کيږديو، د اوښانو بوى چــــې راوړي
را پېښه داسې کله به د باد يـــــوه څــــــپه شــــــي

له زړونو نه چې مينې بېکسياره! کـــډې وکـړي
مېشته شي پکې کرکې او اضداد يوه څپه شــي

کيسه د ژوند لا هسې شاړه او دا جړ خــــوبـــونه
ځه چې ويده شو، زه ته دواړه او دا جــــړ خوبونه

همدا نن راشه که تعبير يې شې خـــو نه چې سبا
سبا بيا ما له خدايه غواړه او دا جړ خـــوبـــونـــه

اشنـــا چـــې تــه ماته يې دغه دوه ډالۍ را ډالۍ
پاس په باڼه اوښـــکه ولاړه او دا جــړ خـــوبــونـه

لېونى خيال مې بيا د کــــوم سمندر تل ته کاږي
دغه د زړه خونه ويــــجــــاړه او دا جـــړخــوبــونـه

د بېـــکسيار لــــه مـــرگه وروسته ورثه به د چا؟
د گــــرېـــــوانــــه څــــيرې ريتــــــــاړه او دا جـــــړ خـــوبــونه
غزل
خبر بې نه راځــــي تــــش يــــاد بــــې مســـلې جــوړوي
په گونگه ژبه شور فـــــــريــــاد يــــې مـــسلې جوړوي

ژوندون د گلو يوه څانگه ده چې څــــوک بـــاندې پوه
د اوږده لــــــــنډ دغــــــه معـــــياد يـــې مسلې جوړوي

زړه ته مې سر لوڅ کړ چې هر څه هر څه کړه لږ پـه تول
داســــې د ميــــنې اعتــــــياد يـــــې مســـلې جـــوړوي

خيام د ټولې ميکدې قــــايـــــد بـــه وې خــوره شراب
خو دا يـــې هــــم وې از د يــــاد يــــې مســــلې جوړوي

ميــــنه لــــه مخــــې بـــېـــکسياره! ده ســـــاده خـــــبره
مــــانـــــا يــــې سختــــه ده بــنـيـاد يـې مسلې جوړوي
غزل
جې مېــــنې تــــــــه نغمـــــــی د ژونــدانه  دې   شې با ڼه 
راګوره جې زمـــــا پـــــــه و ېــــنو ســــره دې شـــي بـا ڼـه
 
لو ګی مې  شه ژوندون بـــــس لــــــه هــغې يوی  شېبې
چي نور دط هر څه هيروی اوپــــه زړه دي شــــي بــاڼــــه
 
وختونو  داســـي  داسي کــــــــړم تــــوبـــوتـــه مـــلامت
چي خــــــولــــه راجــوړومه  راپه خــــــو له دي شي  با ڼه 
 
ويده  ويده  به  خدايـــږومګر ويــښ ويده  ب ه ښا يي ¿ 
د  شپي پــــه بـــــــــام ولاړ يـــــم  چــــي ويـــده شــي با ڼه 
 
څيره دبېکسيار زړګــــــــي بـــــــــس مــــه کـــــوه پــــروا
خــــدای مــــه کـــړه مــــــګره ګله  چې کاږه دې شي  باڼه
==اخځونه==
# http://samsoor.com/sheruna.php

[[Category: پښتانه شاعران]]
