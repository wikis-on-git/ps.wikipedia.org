[[دوتنه:RIAN archive 169374 Moscow's Russian State Library.jpg|بټنوک|د روسيې دولتي کتابتون]]
'''د روسیې دولتي کتابتون''' ، په روسي ژبه کې (Российская государственная библиотека) پخوانی نوم يې [[د شوروي سوسياليستي جمهوريتونو اتحاد]] د [[ولاديمير ايليچ لېنین]] په نامه [[کتابتون]]» . د کتابتون دغه نوم د ۱۹۹۴ زېږدي کال د جنوري پر ۲۹ بدل او د روسیې د دولتي کتابتون په نامه ونومول شو . د روسیې دولتي کتابتون ددغه [[هېواد]] تر ټولو لوی کتابتون گڼل کيږي . په دغه کتابتون کې د نړۍ د ۳۶۷ ژبو بهرني لاسوندونه او کتابونه شتون لري . د کتابتون د کتابونو پر زېرمه سربېره ، په هغه کې یولک او پنځوس زره نقشې ، درې لکه پنځوس زره نوټونه او ثبت شوي غږيز لاسوندونه ، کمپېښه کتابونه ، د نوماندۍ رسالې ، ورځپاڼې او نور لاسوندونه خوندي دي . 
په دې کتابتون کې د یو شمېر کتابونو ډېرې کمپېښه نسخې خوندي دي : لکه د ۱۰۹۲ زېږدي کال [[انجيل]] ، د ۱۴ پېړۍ پای او پېنځلسمې پېړۍ په سر کې ليکل شوی انجيل او داسې نور . چاپي کتابونه پکې د ۱۶ پېړۍ له دویمې نیمايي نه راهیسې شتون لري . روسي مهالنۍ ، له هغه شمېر نه «مسکوفسکيې ويدوموستي» له ( ۱۷۵۶ ) ز کاله راهیسې خوندي دي . 
د روسیې فدراسیون د ۱۹۹۴ / ۱۲ / ۲۹ نېټې د تصویب شوي او منل شوي قانون له مخې ، په [[روسیه]] کې د هر چاپ شوي [[کتاب]] او نورو ټولو چاپ شویو توکيو یو یو ټوک او یوه یوه گڼه هرو مرو باید دغه کتابتون ته ورکړ او په هغه کې خوندي شي . 
په هغه ځای کې چې اوسمهال پکې د روسیې د دولتي کتابتون ودانۍ ولاړه ده ، د ۱۵۶۴ ز کال د اپرېل تر ۱۸ د [[میخاییل تېمریوکوویچ چېرکاسکي]] کور وو ، خو د ۱۵۶۶ ز کال په مني کې د روسیې د وخت پاچا [[یوان گروزني]] د ځان لپاره نوی مېشتځای جوړ کړ . د کتابتون نوم د [[پېښليک]] په اوږدو کې ډېر ځله بدل شوی ، چې دلته يې موږ په لنډ ډول بیانوو : 
-​ پر ۱۸۲۸ ز کال د روسیې د وخت پاچا [[لومړي نیکولای]] له خوا امر صادر شو ، چې د [[رومیانڅېفسکي]] موزیم په نامه کتابتون 
جوړ شي . 
#پر ۱۸۳۱ ز کال د دولتي شورا له خوا کتابتون ته بودیجه حواله او د هغه لپاره کارکوونکي وگومارل شول . 
#پر ۱۸۶۳ – ۱۸۶۴ ز کلونو موزیم – کتابتون له [[سانت پیتربورگ]] ښار څخه [[مسکو]] ته راولېږدول شو . 
#پر ۱۸۶۴ – ۱۹۱۳ ز کلونو د مسکو ولسي او [[رومیانڅېفسکي]] موزیم په نامه یادېده . 
#پر ۱۹۱۳ – ۱۹۱۷ د مسکو امپراتوري او رومیانڅېفسکي موزیم په نامه .
#پر ۱۹۱۷ – ۱۹۲۵ ز کلونو د رومیانڅېفسکي دولتي موزیم په نامه . 
#پر ۱۹۲۴ – ۱۹۲۵ ز کلونو د و . ای . اولیانوف ( لېنين ) په نامه د روسیې ولسي کتابتون . 
#پر ۱۹۲۵ – ۱۹۹۲ ز کلونو د و. ای . لېنين په نامه د شوروي اتحاد دولتي کتابتون . 
#له ۱۹۹۲ ز کاله راهیسې د روسیې دولتي کتابتون په نامه یاديږي . 
په کتابتون کې د خوندي شویو چاپي توکيو د زېرمو شېمر : 
#کتابونه او کتابگوټي «براشیوري» - ۶ ، ۱۷ ميليونه ټوکه . 
#مجلې - ۱۳ میلیونه ټوکه . 
#ادامه لرونکې خپرونې – ۴، ۱ ميليونه ټوکه . 
#ورځپاڼې - ۵ ، ۶۸۷ زره گڼې . 
#نوټي چاپي توکي ( دلته لکه چې موخه د موسیقۍ له نوټونو څخه ده ) - ۶ ، ۳۷۲ زره .
#کارتوگرافيکي چاپي توکي – ۳، ۱۵۱ زره . 
#په پاڼو کې چاپ شوي متنونه - ۱، ۱ میليون ، او داسې نور .
=اخځونه= 
#http://ru.wikipedia.org/wiki/Российская_государственная_библиотека
