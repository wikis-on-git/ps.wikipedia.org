[[دوتنه:Dr abdul sattar niazi.png|بټنوک|ډاکټر عبدالستار نيازی]]
'''پوهنوال  ډاکتر  عبدالستار نيازی''' (۱۳۳۷ ل. - ) ''([[انگرېزي ژبه|په انگرېزي]]: Abdul Sattar Niazi)'' د شهيد عبدالغفار زوی  د لغمان  ولايت  د علينگار ولسوالۍ  د  شوراباد  د کلي  اوسيدونکی  دی.  په ۳۷ ۱۳ لمريز کال  کې زيږيدلی ،  په   ۵۵ ۱۳ لمريز  کال  د علينگار ولسوالی   د  شيخ  محمد حسين  د ليسې  څخه  په  اعلی  درجه  فارغ او بيا د کانکور  ازموينې  د بريالۍ  نتيجې څخه  وروسته   په ۱۳۵۵ لمر يز کال  د  ننگرهار  پوهنتون   د  طب   په  پوهنځۍ  کې  شامل شو. چې   په   ۱۳۶۲-۱۳۶۱  هجري لمريز کال  له  طب   پوهنځې  څخه   په اعلی   درجه   فارغ   او  بيا  د روسانو د يرغل له کبله  دخپلې کورنۍ  سره گډوالۍ  ته  اړ او  پاکستان   ته  کډوال  شو. د  هجرت  په  ديار کې د چين  د ولسي جمهوريت  په    University Hospital    Shanghai  کې  عملي او نظري لوړې  زده کړې کړي دي ، او هم   يې د شهيد ډاکتر محمد عمر ، شهيد داکتر  عبدالشکور او د افغان سرجکل  په روغتونونو کي د نورو ډاکتر صاحبانو سره  يوځای  د مجاهدينو او مهاجرينو په  درملنه  کي نه  ستړې کيدونکې  هلې  ځلې  کړې دي.


کله چي  گران هيواد افغانستان د روسانو د يرغل  څخه  ازاد شو نو ښاغلی  داکتر عبدالستار  بيرته  خپل  هيواد  ته  د خپلې کورنۍ   سره   راستون   شو  او په ۸ /۱۰/ ۱۳۷۶هجري لمريز کال  د ننگرهار د طب  پوهنځي  د اطفالو  په  څانگه  کې  د  کدر د ازموينې  څخه   وروسته  د استاذ په  توگه  مقرر شو. محترم  پوهنوال  ډاکتر  عبدالستار ( نيازی )   د ۱۳۷۸   څخه   تر  ۱۳۸۱   نېټې     پورې  د  پوهنتون   روغتون   سرطبيب  و.
پوهنوال  ډاکتر  عبدالستار ( نيازی ) د خپل  سرطبابت   په  دوره  کې  د  پوهنتون   په روغتون  کې د  ټولو  امکاناتو  سره   د  نيونتولوژي   څانگې  بنسټ  کښيښود،   او هم  يې د  TFC  څانگه   فعاله    کړه .  چې   په   همدې  دوره  کې   يې  درې  دورې   ډاکترانو   او نرسانوته    په  خپل  ابتکار  سره  د  شپږ شپږ  مياشتو لپاره   د  خيبر  ټيچينک  هسپتال   د   نيونتولوژي  په   څانگه   کې  د  ترېننگ  زمينه  برابره کړه. د  پوهنتون  روغتون   د وينې بانک   يې  جوړ کړ،  او  د  WHO,  UNICEF، HNI   او  د وخت  د نورو  NGOs  په  مرسته  يې  د  ډاکترانو ، نرسانو  او د  لب  تکنيشنانو  د  علمي   لوړتيا  لپاره  يې  لوی  او واړه  طبي ، علمي ، مسلکي  او  روزنيز  پروگرومونه   دا ير کړي  وو.   چې  په  همدې  روغتون کې   د  ډاکتر  محمد هاشم  ( وهاج )  له  خوا د  التراسونوگرافي  د  کورس   د دوه  دورو  نارينوو   او   ښځينوو  ډاکترانو  فراغت  يې  لويه   بيلگه   ده . 
په  ساختماني  برخه  کې  د  محترم  ډاکتر  صاحب  د سرطبابت  په  دوره کې  دده  په  هلو ځلو  د پوهنتون  روغتون   د  اوبو  دوه   لويې  ذخيرې   د  ۸۰۰۰۰   ليترو  په   ظرفيت ، د ماشومانو الحاقيه  تعمير  چې  اوس  پکې   د ماشومانو سوتغذي  ماشومان  او  عاجل   ناروغان  بستر دي  او هم   د ولادي  نسايي څانگې   پولي کلينيک  ساختمان  په  اساسي  ډول  جوړ  شوي  دي.
پوهنوال  ډاکتر  عبدالستار ( نيازی )  تر  اوسه  پورې  د طب پوهنځۍ د ماشومانو په   څانگه  کې  د خپلو هيواد والو د بچيانو په  طبي روزنه  او هم  د پوهنتون  روغتون  د ماشومانو په  څانگه  کې د خپلو هيواد والو د کوچنيانو په  درملنه  بوخت  دی .
== چاپ شوي علمي اثار == 
# د [[الفا فيټوپروټين|AFP]] سندروم د لاملونو د  پيښو څيړنه 
# په نوو زيږيدلو ماشومانو کې د تيتانوس د پيښو څيړنه 
# د Beta thalssemia ناروِغانو د درملنې او وقايې اغيزمنې لارې او thalssemia کنترول پروگرام 
# په ملاريا اخته ماشومانو کې د غوړلرونکو پروتينو د سويې د معلومولو څيړنه 
# په غيراختلاطي PF ملاريا ناروغانو باندې دfansidar + chloroquine او  artesunate  fansidar +  درملو د اغيزو پرتليزه څيړنه 
# د نوو زيږيدلو ماشومانو د ژيړي د لاملونو  فيصدي معلومول 
# د سوتغذي ناروغانو د مهمو لاملونو فيصدي معلومول 
# د نوو زيږيدلو ماشومانو  په ژيړي باندې د معمولي او زرورق لرونکې فوتو تراپي  پرتليزه څيړنه 
# د ماشومانو د حاد نس ناستې په درملنه د Zinc او Vitamin A د اغيزو څيړنه 
# د ماشومانو په بولي انتاناتو باندې د nitrofurantoin , gentamycine, nigram  او ciprofloxacin  د رملو د اغيزو څيړنه 
# په نوو زيږيدلو ماشومانو  کې د دتخرگ او مقعد د تودوخې د فرق پرتليزه څيړنه

== د لیکوال لیکنې ==
#[[تغذیه]]

[[وېشنيزه:افغان درملگران]]
[[وېشنيزه:پښتانه درملگران]]
[[وېشنيزه:د ننگرهار د طب پوهنځي استادان]]
