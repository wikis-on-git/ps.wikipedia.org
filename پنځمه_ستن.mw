'''پنځمه ستنه''' یا '''پنځمه ستن''' په دری یا فارسی کی "[https://fa.wikipedia.org/wiki/%D8%B3%D8%AA%D9%88%D9%86_%D9%BE%D9%86%D8%AC%D9%85 '''ستون پنجم''']" او په انګریزی کی "[https://en.wikipedia.org/wiki/Fifth_column Fifth Column]" هغی ډلی خلکو ته ویل کیږی چی ددښمن په ګټه او خپل تاوان  د هغی ډلی (ملت او یا یو محاصره شوی ښار) د کمزوری کولو هڅه وکړی چی په ښکاره د هغی ترشا باید ودریږی او ملاتړ یی وکړی. ددی ډلی فعالیت کیدای شی په ښکاره او یا هم په پټه وی. د جنګ په وخت کی د پنځمی ستنی په واسطه په پټه رامنځته شوی قوا کیدای شی د باندنۍ حملی ملاتړ وکړی او داخلی نظام مات کړی. دا اصطلاح هم په سیاسی او هم په نظامی ډګر کی د هغو کسانو او ډلو لپاره کارول کیږی چی د نظام یا د حکومتونو د کمزوری کولو هڅه د نظام د ننه کوی. 
دا اصطلاح د [https://en.wikipedia.org/wiki/Spanish_Civil_War اسپانیا د خپلمنځی جګړو] (-۱۹۳۶ ۱۹۳۹) په وخت کی هغه وخت منځته راغله چی د اسپانیا د [[فرانسیسکو فرانکو|فرانسیسکو فرانکو (Francisco Franco)]] د نشنلستی ډلی جنرال [https://en.wikipedia.org/wiki/Emilio_Mola ایمیلیو مولا (Emilio Mola)] یوه خبریال ته په ۱۹۳۶م کال کی وویل چی، لکه څنګه چی د هغه د څلور ستنو لرونکو نظامی قوه مادرید ته د نزدی کیدو په حال کی ده، "پنځمه ستنه" به د جمهوری غوښتونکو د نظام د راپرځولو په برخه کی د ښار د ننه دده د قواوو سره مرسته وکړی. چی وروسته دا اصطلاح په اسپانیه کی پراخه توګه وکارول شوه. ایرنست هیمینګوی (Ernest Hemingway) بیا دا اصطلاح د خپلی یوی ننداری د سرلیک یا عنوان په توګه چی ده په مادرید کی په داسی وخت کی لیکله چی ښار بمباری کیده ولیکله، او بیا یی په کال ۱۹۳۸ کی په خپل کتاب "پنځمه ستنه او لمړی نهه څلویښت کیسی" (The Fifth Column and the first Forty-Nine Stories) کی خپره کړه.

=== کارونه ===
د ۱۹۳۰ کلونو په پای کی، چی کله د امریکا د متحده ایالاتو د ګډون احتمال د اروپا په جنګ کی زیاد شو، نو بعضی کسانو د متحده قواوو د ننه د پنځمی ستنی له شتون څخه ویره درلوده. په کال ۱۹۴۰م کی د فرانسی د ناڅاپی سقوط څخه وروسته، ډیرو کسانو د جرمنی د قواوو د برتری پرځای دا کار د پنځمی ستنی کار وباله. سیاسی فرکسینونو یو بل ملامتول او نظامی افسرانو بیا غیر نظامی افسرانو باندی ملامتی اچوله. د ۱۹۴۰م کال د جون په میاشت کی د لایف مګزین (Life Magazine) یو لړ انځورونه د "هر چیرته د نازی حکومت د پنځمی ستنی نښی" ترعنوان لاندی خپاره کړل. په همدی توګه له نیویارک ټایمز نیولی تر تیلیګراف او د ایم آی شپږ تر سازمان پوری په هر اروپایی هیواد کی دا اصطلاح ډیره عامه شوه. 
په [[افغانستان]] کی پدی وروستیو کی د [[طالبان|طالبانو]] د پرمختګ او نا امنیو د زیاتیدو او په خاصه د کندز له سقوط وروسته دا اصطلاح [[پارلمان افغانستان|د افغانستان په پارلمان]] کی د بیلابیلو وکیلانو لخوا وکارول شوه چی بیا په مجازی نړی یا اجتماعی انټرنټی پاڼو کی په خاصه توګه فیسبوک کی دا اصطلاح دومره عامه شوه چی حتی داسی کسانو هم کاروله چی په معنی یی هم نه پوهیدل. زیاتره کسان دا اصطلاح د [[جاسوسی|جاسوسۍ]] په توګه تعریفوی چی دا تعریف سم نده. جاسوس د خپل هیواد یا نظام په ګټه او د باندنی هیواد او یا مخالفی ډلی په زیان کار کوی چی حتی له خپل ژوند هم تیریږی. اما د پنځمی ستنی کسان یا په قصدی او یا له ناپوهی د خپل هیواد او نظام په زیان او مخالفی ډلی او باندنیو هیوادونو په ګټه فعالیت کوی.
==سرچینې==
* ([[w:fa:ستون پنجم|ستون پنجم؛ پارسی]])
* ([https://en.wikipedia.org/wiki/Fifth_column Fifth column; English])
[[وېشنيزه:سیاست]]
[[وېشنيزه:نظامې اصطلاحات]]
