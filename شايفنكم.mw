{{د-سياسي-گوند-مالوماتبکس
| party_name = Shayfeencom
| party_name = شايفينكوم
| name_native = شايفنكم
|party_logo= [[دوتنه:Shayfeencom-Horizontal.png|300px|]]
| colorcode = #DF0101
| لارښود = 
| chairman =
| spokesperson =
| بنسټ = ۲۰۰۵ <br /> [[قاهره]], [[مصر]]
|بنسټگر = [[إنجي حداد]], [[بثينة كامل]], [[غادة شهبندر]]
| سياسي اندونه = [[إداري فساد]],<br />
| مرکزونه =
| international =
|وېبپاڼه= <br />[http://www.shayfeencom.org]
}}

شایفنکم (Shayfeencom)  یا ( زه دي وینم) یو  غیر سیاسي او بې پلوه  خوځښت دی چې په [[مصر]] کې د سیاسي اصلاحاتو ،  ډیموکراتیکو  بنسټونو د ټینگولو  او د ډیموکراسۍ پر اساساتو د ولسي خلکو  د پوهې  د کچې د لوړولو  لپاره کار کوي.

په [[مصر]] کې دا خوځښت اول وار  په ۲۰۰۵ (میلادي) کال کې د  دریو  تنو ځوانو مصري ښځو (د ټلویزیون د یوې پيژندل شوې خبریالې، د پوهنتون د یوې استادې او د مارکیټنگ د یوې ماهرې)   په ابتکار پيل شو ی وو . 
شایفینکم (Shayfeencom)  یو پیژندل شوی تحریک  دی چې د مصریانو د گډون له مخې دې هیواد  د ولسمشرۍ او پارلماني ټاکنو د شفافیت ، مشروعیت  او خپلواکۍ څارنه کوي.

د شایفینکم (Shayfeencom)  اساسۍ موخه دا ده چې د ولسي مصریانو  په مرسته  د دې هیواد په حکومتي او نا حکومتي ادارو کې د اداري فساد په وړاندې مبارزه وکړي، عامه ذهنیت وروزل شي او په ریښتیني ډول  د ډیموکراسۍ په اساساتو  وپوهیږي. 
  
شایفینکم (Shayfeencom)   په ۲۰۱۰ (میلادي) کال کې تر  ولسي پاڅون وروسته د لومړیو  ولسمشریزو او پارلماني ټاکنو څارنه وکړه . د فعالیت په لمړۍ میاشت کې لږترلږه پينځه زره مصریان په خپله خوښه له دې خوځښت سره د همکارۍ لپاره مخکې شول . ډیرو کسانو د انټرنټ له لارې (Online) د ټاکنو د بهیر دڅارنې ، د درغلیو  او  د رایې ورکولو په مرکزونو کې د وروستیو پرمختگونو څخه د خلکو د خبرولو  هڅې پیل کړې. 
په ټول مصر کې د ټاکنو پر مهال د شایفینکم  زرو  تنو رضا کارانو د معلوماتو د راغونډولو لپاره په انتخاباتي مرکزونو کې حضور درلود . 
اوسمهال لس تنه د دې نا حکومتي او خپلواک خوځښت د رهبرۍ په ډله (بنسټ ايښوودونکو ) کې شامل دي او زرهاوو تنه د رضاکارانو په توگه کار ورسره کوي. 
شایفینکم (Shayfeencom)  ټینگار کوي چې دا غیر سیاسي ، ناحکومتي او خپلواک خوځښت دی چې تر شا یې هیڅ ډول سیاسي یا اقتصادي نظریه نشته .  شایفینکم (Shayfeencom) د خپلو فعالیتونو لپاره مالي مرستې د ولسي مصریانو څخه ترلاسه کوي.

شایفینکم (Shayfeencom) دری بنسټیزې موخې لري . 
لومړی : د  ټولو دولتي او شخصي ادارو څخه  د خلکو د څارنې په مرسته د اداري فساد ورکول. 
دوهم :  د بې پلوه معلوماتو د خپرولو  په مرسته خلکو ته له اداري فساد سره د مبارزې د لارو چارو ښوودل.
دریم: په ټاکنیزو او قضايي چارو کې د اصلاحاتو راوستل . 
شیفینکم خپلو دریو  بنسټیزو  اهدافو ته د رسیدلو لپاره په لاندې مسلو باندې کار کړی دی :
*	په حکومت کې اداري فساد
*	د پولیسو په لیکو کې اداري فساد
*	په قضايي سیسټم کې اداري فساد
*	په سترو سازمانونو کې اداري فساد
*	په ټاکنو کې درغلۍ
*	د یو شمیر قدرتمندوانو لخوا د عامه شتمنیو غل

==لارې چارې==

===رپوټ ورکول===
شایفینکم د ټولنیزو رسینیو د بیلا بیلوډولونو څخه کار اخلي او د بیړنیو  اړیکو د ټینگولو لپاره د ځانگړې برخه یې هم فعاله کړې ده چې په مټ یې د مصر له هر گوټ څخه د اداري فساد په اړه دخلکو معلومات را غونډوي.  دا معلومات تر دقیق چاڼ وروسته په رپوټونه بدلیږي او  ځانگړو ادارو ته چې د ادارې فساد ادعا ورباندې شوې ده استول کیږي. که چیرې دا ادارې پر وخت ځواب ونه وايي شایفینکم رسنیو ته د هغوي د خپرولو اجازه ورکوي، پر ضد یې  لاریونونه تنظیموي او حتي د اړتیا په وخت کې د پټې خولې اعتراضي مظاهرې کوي.

===Social Media===
* Awareness Campaigns
* Advocacy Evaluation 
* Non Violent Protests 
* Demonstrations
* Sit-Ins
* Occupations
* Online Activism

===مستند فلم جوړول===
شایفینکم  په ۲۰۰۷ (میلادي) کال کې د مستندو فلمونو جوړونکې جهان نجم او شریف الکاتشا  د شایفین ډاټ کام فلم خپور کړ  . دا مستند فلم د ولې ډیموکراسي د پروژې یوه برخه وه .

==غړي==

*أبيه بنهاوي
*أحمد حافظ
*شريف التابعي
*داليا سامي
*إنجي الحداد
*هبة هلال
*ليلى أميري
*محمد يحى
*بثينة كامل
*مصطفى حجازي
*نعمت خليل
*راجيا عمران
*شيرين التوني
*صابرين أبو سبعة
*محمد عبد العزيز
*أحمد رفاعي
*أكمل قرطام

هیره دي نه شي چې شایفنکم زرهاوو رضاکار غړي لري چې د ورته موخې لپاره مبارزه کوي خو د دې کسانو د شخصي معلوماتو او له سیاسي څارنې د هغوي د خوندیتوب په خاطر د دې یې دقیق شمیر او د هغوي نومونه نه شي په ډاکه کیدلای .

==تاریخ==

===د عربو تر پسرلي مخکې===
د شایفینکم  کار د جمهور ریس [[محمد حسنی مبارک]]  تر دې اعلان وروسته پيل شو چې تر لږترلږ څلرویشت کلونو حکومت وروسته به د ولسمشرۍ لپاره د جمهور ریس بیا کاندیدۍ ته اجازه ورکړي. د دې اعلان په وړاندې د مصر په بیلا بیلو برخوکې مصریانو  لاریونونه وکړل او دا یې له شرمه ډک کار وباله .  د مصریانو د دې اعتراض په ځواب کې د مبارک رژیم په تشدد لاس پورې کړ، د خلکو پر اعتراضونو یې بندیز ولگاوه .

هغه مهال د شایفینکم  درې واړو بنسټ  ایښوودونکو  بثينة كامل ،غادة شهبندر اوإنجي حداد پریکړه وکړه چې د داسې بې عدالتۍ په وړاندې پټه خوله نه شي پاتې کیدلای   او د دې خوځښت بسنټ یې کیښود . 
دوی د ۲۰۰۵ کال د ولسمشرۍ ټاکنو پر مهال خپلو پلویانو او کارکونکو ته د فلم اخیستلو لپاره ویډیويي کمرې ورکړې او هغوی یې د ټاکنو د څارنې لپاره بیلا بیلو ټاکنیزو مرکزونو ته واستول . دې کسانو په ټاکنیزو مرکزونو کې د انتخاباتو په پروسه کې د درغلیو په اړه ویډیويي فلمونه واخیستل او د خپلو سترگو لیدلی حال یې په کې څرگند کړ . د ټاکنو په لومړي بهیر کې د اخوان المسلمین ډلې پلویانو ښه ونډه واخیسته او په دوهم دور کې د مصر امنیتي ځو اکونو د راییو مرکزونو ته د خلکو  د ورتگ د مخنیوی هڅې پيل کړې. په دریم دور کې د رایې ورکونکو غصه او مایوسي دې حد ته ورسیده چې خلک لارو سرکونو ته ووتل . د پولیسو  اوخلکو ترمنځ سختې نښتې هم وشوې.
سره له دې چې په ټاکنو کې د رایې ورکونکو  شمیر  په خواشینونکي ډول لږ  (دیرش فیصده) وو د شایفینکم (Shayfeencom) مشران د دوو قاضیانو له دې پریکړې خوشحاله شول چې د دوی د ملگرو له خوا د انتخاباتو په بهیر کې د درغلیو د اتلسو ثبت شویو پيښو په اړه څيړنه وکړي. 
قاضیانو د درغلیو شواهد تر لاسه کړل او خلکو ته څرگنده شوه چې قاضیان په دې اړه څومره اغیزناک کار کولای شي. 
تر دې پيښې وروسته شایفینکم (Shayfeencom) د خپلواک او ازاد  قضايي سیسټم د رامنځ ته کیدو لپاره مبارزه پيل کړه . سره له دې چې په مصر کې تر ۵ د زیاتو کسانو پر را غونډیدلو او سیاسي بحثونو بندیز لگیدلی وو د مصر د قاضیانو د ټولنې په وړاندې گڼ شمیر خلک را غونډ شول او خپل ملاتړ یې څرگند کړ . هغه مهال د محمود حمزه محمود حمزة په گډون گڼ شمیر قاضیان  او  د هغوي ملاتړ کونکي ونیول شول، وټکول او ووهل شول . 
هغه مهال د شایفینکم (Shayfeencom) دریو بنسټ ایښودونکو پریکړه وکړه چې یو لنډ مستند فلم جوړ کړي چې د BBC له خوا خپور شو . 
دوی همدا راز د ټولو انټرنټي امکاناتو او راډیو گانو له لارې خلک د ۲۰۰۶ (میلادي) کال د (May) د میاشتې د پينځه ویشتمې د اعتراض ملاتړ ته را وبلل چې په مصر کې د ازادې قضايه قوې د رامنځ ته کیدو لپاره تر سره کیدونکی وو .  
په مصر کې د یو شمیر قاضیانو له خوا تر دې پيل شوی مارش وروسته زرهاوو ولسي مصریان ونیول شول او تر میاشتو په توقیف ځایونو کې پاتې شول . 
شایفینکم (Shayfeencom) د مالي ستونزو سربیره او سره له دې چې خپلو لومړیو اهدافو ته د لاس ته راوړ په برخه کې له ستونزو سره مخامخ وو خپل کار ته دوام ورکړ . تر دې وروسته د دریو بسنټ ايښودونکو له ډلې څخه   إنجي الحداد  د  امریکا د پخواني ولسمشر  [[جورج واکر بوش]] په گډون د نړۍ له یو شمیر مشرانو سره وکتل او د ملگرو ملتونو په سازمان   U.Nکې یې په مصر کې د سیاسي ازادۍ پر نشتوالي خبرې وکړې. 
 
د ۲۰۰۷ (میلادي) کال په پسرلي کې شایفینکم (Shayfeencom) په مصر کې د بیړنیو حالاتو په   قانون (حاکم قانون) کې په څلور دیرش مواردو کې  د تعدیل او اصلاح لپاره کمپاین پيل کړ.
  
===د عربو تر پسرلي وورسته===

په مصر کې د ۲۰۱۱ (میلادي) کال تر ولسي پاڅون وروسته د شایفینکم (Shayfeencom) خوڅښت یو وار بیا په جوش کې فعالیت پيل کړ  او د کار لارې چارې یې په بې سارې ډول بدلې کړې. دې خوځښت د لومړي ځل لپاره په مصر کې د ولسمشرۍ ټاکنو  لپاره ځان تیار کړ ، زرهاوو رضاکاران یې را غونډ کړل تر څو د مصر په ټولو ۲۷ ولایتونو کې د ټاکنو د بهیر څارنه وکړي.  
شایفینکم (Shayfeencom) دا وار د ټاکنو په مرکزونو کې د خپلو استازو لپاره یوه میاشت کې منظم روزنیز  پروگرامونه پيل کړل. دې کسانو ته د YouTube او مخامخ سیمینارونو په ترځ کې زده کړه ورکړ شوه چې په څه ډول د درغلیو په اړه ترلاسه کړي معلومات خپاره کړي. د مصر د ټولنې دې فعالو غړو د خپله دنده وگڼله چې د ټاکنو د بهیر څارنه وکړي او که چیرې له کومې درغلۍ سره مخامخ کیږي د بیړنیو حالاتو لپاره د ځانگړو اړیکو د شمیرې  Hotline  په مرسته ، پر فیس بوک، ټویټر او  د ایمیل له لارې یې خبر ورکړي.  د درغلیو رپوټونه د شایفینکم (Shayfeencom) پر پاڼه د نا تایید شویو معلوماتو په توگه خپریدل او له دې سره سم به رسمي انتخاباتي څارونکو یا تایید کړل او یا هم رد . 
د مصر د ولسمشرۍ ټاکنو په لومړیو دوو ورځو کې د درغلیو  د تر ۱۰۰۰ زیاتو پيښو خبر ورکړ شو .
شایفینکم (Shayfeencom) د څارونکي او د اداري فساد ضد حرکت په توگه خپل کار ته دوام ورکوي. 
 
==[[پورٹ سعید]]==

د مصر  په     Port Said    سیمه کې د شایفینکم (Shayfeencom) خپله لمړۍ څانگې په دې ښارگوټي کې د Port Said Stadium Riot   څخه وروسته د ۲۰۱۳ کال د اپریل په میاشت کې پرانیستله .

==ماخذونه یا سرچینې==
1.	^ http://www.pbs.org/independentlens/classroom/women/resources/shayfeen_discussion.pdf
2.	^ a b Hassan, Abdalla F. Muslim Woman Seeks Egyptian Presidency New York Times. June 15, 2011.
3.	^ a b c d Giovanna Loccatelli (May 28, 2012). "In Egitto votano anche i morti e al primo turno hanno scelto il candidato islamico". Linkiesta. Retrieved 28 May 2012.
4.	^ Nebila (Sep 26, 2011). "FILM SCREENING Egypt: We are Watching You". femnet. Retrieved 26 September 2011.
5.	^ Hafez, Ahmed (22 Aug 2012). "An Interview with Ahmed Hafez, Co-Founder of Egyptian Movement, Shayfeencom'". Muftah (Washington DC).
6.	^ http://www.youtube.com/watch?v=g9ZcIAh2QRk&feature=player_embedded
7.	^ http://www.youtube.com/watch?v=xMPnSbEwnls&feature=player_embedded#!
8.	^ http://www.youtube.com/watch?v=i_QiIlO-W6Q&feature=player_embedded#!
9.	^ http://www.youtube.com/watch?v=bAK6gdJEw_g&feature=player_embedded
بهرنۍ کړۍ (External Links) :

•	Twitter account: https://twitter.com/shayfeencom
•	Facebook Page: http://www.facebook.com/shayfenkom
•	Website: http://www.shayfeencom.org/
بهرنۍ کړۍ (External Links) :
•	Shayfeencom's History
•	Shayfeencom in Referendum
•	Shayfeencom in PortSaid events
