'''تشياليونى''' يا ستوريونى (كيهانورد، فضانورد) هغه چا ته ويل كيږي ، چې په [[تشيال الوتنه]] كې يې ازمايښتونه ترسره كړي وي او له [[تشيال تخنيك]] نه يې كاراخيستى وي . 
تشيال الوتنه په بېلابېلو هېوادو كې په بېلابېل ډول مانا كيږي. د هوا الوتنې د نړيوال فدراسيون له طبقه بندۍ سره سم، هغه الوتنه تشيال الوتنه گڼل كيږي چې له سلو كيلومترو نه لوړه ترسره  شي . د امريكا متحده ايالاتو د پوځي هوايي ځواكونو له طبقه بندۍ سره سم ، هغه الوتنه تشيال الوتنه گڼل كيږي چې له پنځوسو ميلو (يانې۸۰ كيلومترو او ۴۶۷ مترو) نه لوړه ترسره شي . په [[روسيه]] كې تشيال الوتنه د مداري الوتنې (د مدار الوتنې) په نامه هم ياديږي. مانا دا چې الوتونكې دستگاه بايد لږ ترلږه يو ځل د ځمكې پر شاوخوا راوڅرخي. د همدې دليل پر بنسټ په بېلابېلو سرچينو كې د تشياليونو ټوليز شمېر په خپل منځ كې توپير لري. 
د ۲۰۱۰ ز كال د مى تر ۳ نېټې پورې د هغو تشياليونو، چې د مدار الوتنه يې ترسره كړې، شمېر ۵۱۴ كسو ته ورسېد . له دغه شمېر نه ۴ كسانو پر باليستيكي كرښه تشيال الوتنه كړې چې لوړوالى يې د هوا الوتنې د نړيوال  فدراسيون له وېشنيزې سره سم له سلو كيلومترو نه زيات وو . ۶ كسانو پر باليستيكي كرښه تشيال الوتنه كړې، چې لوړوالى يې له ۵۰ ميلو نه ډېر، خو د امريكا متحده ايالاتو د پوځي هوايي ځواكونو له وېشنيزې سره سم له سلو كيلو مترو نه ټيټ وو . بايد وويل شي چې د پورته ياد شوي شمېر تشياليونو په شمېر كې ۵۴ كسه ښځې وې . 


==سرچينې== 

۱- په تشیال کې لومړنی افغان ، د محمد طاهر کاڼي راټولوونه او ژباړه، د ۱۳۹۰ لمريز لېږدي (۲۰۱۱) زېږدي کال چاپ. 

۲- http://ru.wikipedia.org/wiki/%CA%EE%F1%EC%EE%ED%E0%E2%F2






[[وېشنيزه:تشیالیونی]]
