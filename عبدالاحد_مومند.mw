[[تصویر:مهمند.JPG|thumb|left|220px|عبدالاحد مهمند]]
'''عبد الاحد مُهمَند''' (زاده یکم ژانویه [[۱۹۵۹ (میلادی)|۱۹۵۹]]) نخستین فضانورد [[افغانی]] بود. او در سال ۱۹۸۸ میلادی نه روز را در [[ایستگاه فضایی میر]] گذراند. وی هم اکنون در شهر [[اشتوتگارت]] آلمان ساکن است.

مهمند به همراه فرمانده [[ولادیمیر لیاخوف]] و دکتر [[والری پولیاخوف]] عضو یک تیم سه‌نفره در سفر [[سویوز تی‌ام-۶]] بود.
همراهی [[مهمند]] در برنامه فضایی شوروی، نماد مهمی در دوران اشغال افغانستان از سوی [[شوروی]] بشمار می‌آمد.

در جریان اقامتش در فضا، عبدالاحد مهمند از افغانستان عکسبرداری نمود و در آزمایش‌های [[اخترفیزیک|اخترفیزیکی]]، پزشکی و زیست‌شناختی شرکت کرد. وی از ایستگاه فضایی میر با [[محمد نجیب‌الله]]، رئیس جمهور وقت افغانستان نیز گفتگویی تلفنی داشت.

رسانه‌های انگلیسی به پخش اخبار نادرستی درباره این مأموریت فضایی پرداخته و وضعیت بازگشت فضانوردان به زمین را پرمخاطره و ایشان را "گمشده در فضا" گزارش دادند. این اخبار بی‌پایه بود و [[سویوز ام‌تی-۵]] با فرودی موفقیت‌آمیز در [[ژزکازقان]] قزاقستان بر زمین نشست.

==روند شغلی مهمند==
عبدالاحد مهمند در سرده افغانستان به دنیا آمد و از مدرسه عالی پلی‌تکنیک کابل و سپس دانشکده نیروی هوایی فارغ‌التحصیل شد. او در [[نیروی هوایی افغانستان]] به خدمت پرداخت و بعداً در اتحاد جماهیر شوروی به عنوان [[خلبان]] آموزش دید.
