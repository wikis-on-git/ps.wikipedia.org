'''عامه روغتیا''' «د ناروغۍ د مخنیوي علم او هنر » بلل شوې چې د ټولنې، خصوصي او دولتي ادارو، خلکو او افرادو د منظمو هڅو او اګاهانه انتخابونو له لارې ژوند اوږدوي او کیفیت یې ښه کوي. د یوې ټولنې د روغتیا د ټاکونکو عواملو او د ورپېښو ګواښونو تحلیل د عامې روغتیا بنسټ جوړوي. عوام کېدای شي یوه ډله خلک وي او یا هم د کلي او یا ښار په کچه وي؛ چې د یوې نړیوالې وبا په صورت کې ښايي ګڼې لویې وچې په بر کې را ونیسي. د روغتیا په اصطلاح کې فزیکي، رواني او ټولنیزه روغتیا او ښه‌والی راځي.<ref name=":0">{{cite journal|author=Winslow, Charles-Edward Amory|title=The Untilled Field of Public Health|journal=Modern Medicine|date=1920|volume=2|issue=1306|pages=183–191|author-link=Charles-Edward Amory Winslow|bibcode=1920Sci....51...23W|doi=10.1126/science.51.1306.23|pmid=17838891|url=https://zenodo.org/record/1448241}}</ref><ref name=":8">{{Cite web|url=https://www.cdcfoundation.org/content/what-public-health|title=What is Public Health|website=Centers for Disease Control Foundation|publisher=Atlanta, GA: Centers for Disease Control|access-date=27 January 2017}}</ref><ref name=":10">[https://web.archive.org/web/20190307113324/https://www.who.int/about/who-we-are/frequently-asked-questions What is the WHO definition of health?] from the Preamble to the Constitution of WHO as adopted by the International Health Conference, New York, 19 June - 22 July 1946; signed on 22 July 1946 by the representatives of 61 States (Official Records of WHO, no. 2, p. 100) and entered into force on 7 April 1948. The definition has not been amended since 1948.</ref><ref name=":12">{{Cite journal|last=PERDIGUERO|first=E.|date=2001-07-01|title=Anthropology in public health. Bridging differences in culture and society.|journal=Journal of Epidemiology & Community Health|volume=55|issue=7|pages=528b–528|doi=10.1136/jech.55.7.528b|issn=0143-005X|pmc=1731924}}</ref>

د پرمختللو هېوادونو او د پرمختګ په حال کې هېوادونو تر منځ او همدا راز د پرمختګ په حال کې هېوادونو دننه روغتیايي خدماتو او د عمومي روغتیا نوښتونو ته په لاسرسي کې د پام وړ توپير موجود دی. کوم هېوادونه چې د پرمختګ په حال کې دي، په هغو کې د عمومي روغتیا زېربناوې تر اوسه د جوړېدو په حال کې دي. ښايي د روغتیايي خدمتونو لپاره لوستي کارکوونکي، د پیسو سرچینې او يا په ځینو مواردو کې د لومړنیو روغتايي خدمتونو د وړاندې کولو او د ناروغیو د مخنیوي لپاره کافي پوهه هم ونه‌لري. په دغو هېوادونو کې یوه لویه اندېښنه د مور او ماشوم کمزوری روغتیايي حالت دی چې خوار ځواکي او بېوزلي یې لا پسې ډېروي.<ref name=":4">{{cite book|author1=Lincoln C Chen|author2=David Evans|author3=Tim Evans|author4=Ritu Sadana|author5=Barbara Stilwell|author6=Phylida Travis|author7=Wim Van Lerberghe|author8=Pascal Zurn|title=World Health Report 2006: working together for health|location=Geneva|publisher=WHO|year=2006|oclc=71199185}}</ref><ref name="Jamison 15–22">{{Cite journal|last1=Jamison|first1=D T|last2=Mosley|first2=W H|date=January 1991|title=Disease control priorities in developing countries: health policy responses to epidemiological change.|journal=American Journal of Public Health|volume=81|issue=1|pages=15–22|doi=10.2105/ajph.81.1.15|pmid=1983911|issn=0090-0036|pmc=1404931}}</ref>

د بشري تمدن له پیل راهیسې ټولنو د روغتیا د ښه کولو او له ناروغیو سره د مبارزې لپاره په ټولیز ډول کار کړی. په پېچلیو ټولنو کې د روغتیايي خطرونو د کمېدو لپاره شعوري مداخلې ښايي د بېلابېلو خلکو لکه پوځي جنرالانو، روحانیونو یا واکمنانو نوښت وي. لویه بریتانیا له دې امله چې په ټوله نړۍ کې یو لومړنی متمدن ښاري هېواد و، له نولسمې پېړۍ را وروسته د عمومي روغتیا د نوښتونو په پراختیا کې تر نورو مخکې شو. د عامې روغتیا کوم نوښتونه چې پيل شول، په لومړیو کې پر روغتیا (د بېلګې په توګه د لیورپول او لندن د ککړو اوبو یا فاضلابو سیستمونه)، د عفوني ناروغیو پر کنټرول (لکه واکسین او قرنطین) او د بېلابېلو علومو پر بشپړېدونکو زېربناوو متمرکز وو؛ د بېلګې په توګه مایکروبیولوژي، اپيډمیولوژي او انجنیري علوم.<ref name=":13">{{Cite book|last=Rosen|first=George|url=https://www.worldcat.org/oclc/878915301|title=A history of public health (Revised expanded)|date=2015|isbn=978-1-4214-1601-4|location=Baltimore|oclc=878915301}}</ref><ref name=":14">{{Cite book|title=Health, Civilization and the State: A History of Public Health from Ancient to Modern Times|last=Porter|first=Dorothy|publisher=Routledge|year=1999|isbn=978-0415200363|location=London and New York}}</ref><ref name=":11">{{Cite book|last=Crook|first=Tom|url=https://www.worldcat.org/oclc/930786561|title=Governing systems : modernity and the making of public health in England, 1830-1910|date=2016|isbn=978-0-520-96454-9|location=Oakland, California|oclc=930786561}}</ref>

== تعریف او موخې ==

=== تعریف ===
عامه روغتیا «د ناروغۍ د مخنیوي علم او هنر » بلل شوې چې د ټولنې، خصوصي او دولتي ادارو، خلکو او افرادو د منظمو هڅو او اګاهانه انتخابونو له لارې ژوند اوږدوي او کیفیت یې ښه کوي. عوام کېدای شي یوه ډله خلک وي او یا هم د کلي او یا ښار په کچه وي. د روغتیا په اصطلاح کې فزیکي، رواني او ټولنیزه روغتیا او ښه‌والی راځي. په دې توګه د روغتیا نړیوال سازمان د تعریف له مخې: «روغتیا د بشپړې جسمي، رواني او ټولنیزې هوساینې حالت دی، یوازې د ناروغۍ نه‌شتون روغتیا نه ده».<ref name=":02">{{cite journal|author=Winslow, Charles-Edward Amory|title=The Untilled Field of Public Health|journal=Modern Medicine|date=1920|volume=2|issue=1306|pages=183–191|author-link=Charles-Edward Amory Winslow|bibcode=1920Sci....51...23W|doi=10.1126/science.51.1306.23|pmid=17838891|url=https://zenodo.org/record/1448241}}</ref><ref name=":102">[https://web.archive.org/web/20190307113324/https://www.who.int/about/who-we-are/frequently-asked-questions What is the WHO definition of health?] from the Preamble to the Constitution of WHO as adopted by the International Health Conference, New York, 19 June - 22 July 1946; signed on 22 July 1946 by the representatives of 61 States (Official Records of WHO, no. 2, p. 100) and entered into force on 7 April 1948. The definition has not been amended since 1948.</ref>

=== موخې ===
د عامې روغتیا موخې د ناروغیو، زیانونو او نورو حالتونو مخنیوی او کمول دي. ټولیزه موخه یې دا ده چې د خلکو روغتیا ښه شي او ژوند ته یې هیلې ډېرې شي.

== مېتودونه ==
د عامې روغتیا موخې پر پېښو، روغتیايي ښه‌والي، ټولنو او چاپېریالونو د څارنې له لارې ترلاسه کېږي. د خلکو د روغتیا د مهمو عواملو او موجودو خطرونو تجزیه تحلیل د عامې روغتیا بنسټ جوړوي.<ref name=":82">{{Cite web|url=https://www.cdcfoundation.org/content/what-public-health|title=What is Public Health|website=Centers for Disease Control Foundation|publisher=Atlanta, GA: Centers for Disease Control|access-date=27 January 2017}}</ref>

ډېری ناروغۍ داسې دي چې په ساده او غیر طبي لارو چارو سره د مخنیوي وړ دي. د بېلګې په توګه، څېړنو ښودلې چې په صابون سره د لاسونو وینځل د ډېرو ناروغیو د مخنیوي لامل کېږي. په نورو مواردو کې د یوې ناروغۍ درملنه یا د یوه رنځېږن (pathogen) کنټرول کولای شي نورو ته د هغې ناروغۍ د لېږد مخه ونیسي. د عامې روغتیا اړیکتیايي پروګرامونه او همدا راز د واکسیناسیون پروګرامونه په عامه روغتیا کې د یوې ناروغۍ د مخنیوي لپاره معمول اقدامات دي.<ref>Global Public-Private Partnership for Handwashing with Soap. [http://www.globalhandwashing.org/handwashing-resources ''Handwashing research''] {{webarchive|url=https://web.archive.org/web/20101216125536/http://globalhandwashing.org/handwashing-resources|date=16 December 2010}}, accessed 19 April 2011.</ref>

عامه روغتیا له لومړنیو، ثانویه او درېیمې کچو څارنو سره د یوه هېواد د روغتیايي خدمتونو د ټولیز سیستم برخه ده. د عامې روغتیا اړوند ډېری کارونه له روغتیايي مرکزونو د باندې کېږي؛ لکه د توکو پر صحي‌والي څارنه او یا د لېږدېدونکو ناروغیو د مخنیوي لپاره د ستنو د بدلولو پروګرامونه.

عامه روغتیا په پرمختللو او د پرمختګ په حال کې هېوادونو کې د ځايي روغتیايي سیستمونو او نادولتي سازمانونو له لارې د ناروغیو د مخنیوي په هڅو کې مهم رول لري.

په عامه روغتیا کې د جغرافيايي اطلاعاتو سیستم (GIS) ته اړتیا ده؛ ځکه د ناروغیو په خطر او زیانونو کې جغرافیايي اړخونه هم ښکېل دي.<ref>{{Cite journal|last=Wang|first=Fahui|date=2020-01-02|title=Why public health needs GIS: a methodological overview|journal=Annals of GIS|language=en|volume=26|issue=1|pages=1–12|doi=10.1080/19475683.2019.1702099|issn=1947-5683|pmc=7297184|pmid=32547679}}</ref>

== سازمانونه ==

=== د روغتیا نړیوال سازمان (WHO) ===
د روغتیا نړیوال سازمان (WHO) د ملګرو ملتونو یوه تخصصي اداره ده چې د نړیوالې عمومي روغیتا مسؤلیت لري. د روغتیا نړیوال سازمان اساسنامه چې د دغې ادارې جوړښت او حاکم اصول ټاکي، خپله اصلي موخه «د روغتیا تر ټولو لوړې ممکنې کچې ته د ټولو خلکو لاسرسی» بولي. د WHO ډېره برخه کار د ټولیزو روغتیايي خدمتونو ملاتړ، د عمومي روغیتا پر خطرونو څارنه، د روغتیا بیړنیو شرایطو ته غبرګون او د روغتیا ښه‌والی او د انسان هوساینه ده. دغه سازمان د عمومي روغتیا په څو مهمو لاسته‌راوړنو کې د پام وړ رول لوبولی چې تر ټولو مهم یې د چیچک ناروغۍ له منځه وړل، د ماشومانو د فلج (پولیو) تقریباً له منځه وړل او د «اېبولا» ناروغۍ واکسین جوړول دي. اوسني لومړیتوبه یې د ساري ناروغیو لکه اېچ‌ای‌وي، اېډز، اېبولا، کوویډ-۱۹، ملاریا او سېل ناروغیو؛ همدا راز غیر ساري ناروغیو لکه د زړه او سرطان ناروغۍ، سالم خوراکي رژیم، خوراکي امنیت او مسلکي روغتیا په برخو کې دي.<ref name="Jan 24">{{Cite web|last1=Jan 24|first1=Published|last2=2019|date=24 January 2019|title=The U.S. Government and the World Health Organization|url=https://www.kff.org/global-health-policy/fact-sheet/the-u-s-government-and-the-world-health-organization/|url-status=live|archive-url=https://web.archive.org/web/20200318223306/https://www.kff.org/global-health-policy/fact-sheet/the-u-s-government-and-the-world-health-organization/|archive-date=18 March 2020|access-date=18 March 2020|website=The Henry J. Kaiser Family Foundation|language=en-US}}</ref><ref>{{Cite web|title=WHO Constitution, BASIC DOCUMENTS, Forty-ninth edition|url=http://apps.who.int/gb/bd/pdf_files/BD_49th-en.pdf#page=7|url-status=live|archive-url=https://web.archive.org/web/20200401095256/https://apps.who.int/gb/bd/pdf_files/BD_49th-en.pdf#page=7|archive-date=1 April 2020}}</ref><ref>{{Cite web|title=What we do|url=https://www.who.int/about/what-we-do|url-status=live|archive-url=https://web.archive.org/web/20200317145801/https://www.who.int/about/what-we-do|archive-date=17 March 2020|access-date=17 March 2020|website=www.who.int|language=en}}</ref>

=== نور سازمانونه ===
ډېری هېوادونه د عامې روغتیا خپلې دولتي برخې لري چې په اکثرو هېوادونو کې د روغتیا وزارت بلل کېږي او د داخلي روغتیايي مسائلو مسؤلیت پر غاړه لري.<ref>{{Cite book|last=Alkhuli|first=Dr Muhammad Ali|url=https://books.google.com/books?id=PYZPDwAAQBAJ&q=In+the+United+States,+state+and+local+health+departments+are+on+the+front+line+of+public+health+initiatives.+In+addition+to+their+national+duties,+the+United+States+Public+Health+Service+(PHS),+led+by+the+Surgeon+General+of+the+United+States,+and+the+Centers+for+Disease+Control+and+Prevention,+headquartered+in+Atlanta,+are+also+involved+with+international+health+activities.&pg=PA242|title=English for Nursing and Medicine|publisher=دار الفلاح للنشر والتوزيع|isbn=978-9957-552-36-7|language=en}}</ref>

== د عامې روغتیا پروګرامونه ==
ډېری دولتونه د ناروغیو د کمولو او نورو جسمي او رواني حالتونو په برخه کې د عامې روغتیا د پروګرامونه اهمیت درک کوي. له دې سره سره، عامه روغتیا په ټولیز ډول د درملو په نسبت له دولت څخه کمه بودیجه ترلاسه کوي. که څه هم د ځايي او دولتي روغتیايي سازمانونو همکاري د عمومي روغتیا د ښه‌والي لپاره تر ټولو ښه لاره بلل کېږي، خو د دغه کار لپاره شته شواهد ډېر کم دي. د عامې روغتیا پروګرامونه چې واکسینونه وړاندې کوي، د روغتیا په ښه کولو کې یې پرمختګ کړی؛ د بېلګې په توګه چیچک ناروغي یې له منځه وړې ده او دا هغه ناروغي وه چې بشریت یې زرګونه کاله په ځان اخته کړی و.<ref>{{cite report|publisher=World Health Organization|chapter=Public health principles and neurological disorders|title=Neurological Disorders: Public Health Challenges|location=Geneva|date=2006|chapter-url=https://www.who.int/mental_health/neurology/neurodiso/en/index.html}}</ref><ref>{{cite journal|author1=Hayes SL, Mann MK, Morgan FM, Kelly MJ, Weightman AL.|title=Collaboration between local health and local government agencies for health improvement|journal=Cochrane Database of Systematic Reviews|date=17 October 2012|volume=10|issue=10|pages=CD007825|doi=10.1002/14651858.CD007825.pub6|pmid=23076937}}</ref>

== سرچينې ==
