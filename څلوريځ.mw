'''څلوريځ''' يا '''مربع''' يو داسې [[شعر]] دى چې د وزن او آهنگ له مخې د غزل يا د رباعي په رنگ دى، خو توپير يې د قافيې او د يو ځانگړي اسلوب په مرسته سره كېداى شي، هغه دا دى چې څلوريځ د پيل څخه تر پايه پورې څلور څلور مصرعې، يعنې دوه دوه بيته وييل کېږي او لومړنۍ څلور واړه مصرعې يې په يوې قافيې بناء كېږي، او وروسته به بيا درې مصرعې متحده القافيه او څلورمه به يې د لومړي بند په قافيې سره وييل کېږي، دا لړۍ به په دې ډول تر پايه پورې روانه وي، خو د څلوريځ د وييلو طريقه په دې ډول ده: 

چې كم وخت چې څلورمي مسرۍ ته را ورسېږي نو هغه اول بيت هم ورسره تكرار شي. خوشحال خان خټك وايي :

{{شعر}}{{ب|دريغه بيا مي دوه په دوه ويلى راز وي|لا يو رازويلى نه د بل آغاز وى}}
{{ب|ستا له لوري واړه ناز له ما نياز وي|په مزه مزه خواږه ويل باز باز وي}} {{دشعرپای}}

{{شعر}}{{ب|هميشه په هغه خوي كښي چې دي خپل وْ|هغه خيال چې دي د زلفو د اور بل وْ}}
{{ب|دا خسته خاطر مي هسي لكه تل وْ|فراغت بېغمه تا سره دم ساز وي}}{{دشعرپای}}

{{شعر}}{{ب|چي به تا پياله د ميو راكوله|ستا د شونډو د بوسې سره مي چښله}}
{{ب|زه مست وي ته هم مسته لايعقله|مى خورى دي په سر تور سر گريواني واز وي}}{{دشعرپای}}

{{شعر}}{{ب|له همه واړه عالمه يې ورتړلى|ستا له لاسه زما دم باده خوړلى}}
{{ب|صراحي راته خندا كړي شمع ژاړي|په جهان كي خو دا دوه ټوكه انباز وي}}{{دشعرپای}}

{{شعر}}{{ب|ښه آواز كه ډېر دبربط د موسيقار دى|يا د جنگ د مغني يا د مزمار دى}}
{{ب|د رباب د چاري تار يا دبل تار دى|مه وي دا ستاد جراو وښو آواز دى}}{{دشعرپای}}

{{شعر}}{{ب|د وصال په كامرانۍ مي دسترس وي|لكه وه تر هغه مينه يو په لس وي}}
{{ب|په نيكخوا باندي ښادي هوا هوس وي|مه وي دا په ډېر غم كي چهره زرده د غماز وي}}{{دشعرپای}}

{{شعر}}{{ب|چي يې وليدى د يار په خط وخال كي|په هزار رنگه خوښي يې په وصال كي}}
{{ب|هومره غم بېلتانه كېښود په خوشحال كښي|مه بېلتون وي مه يې دا سوز وگداز وى}}{{دشعرپای}}





[[وېشنيزه:د شعر ډولونه]]
