د ایراني ښځو د حقونو خوځښت یا جنبش زنان ایران بنسټ، د ښځو د حقونو لپاره د ایراني ښځو د ټولنیز خوځښت له مخې اېښودل شوی. دغه خوځښت د لومړي ځل لپاره له ایراني مشروطه انقلاب وروسته په ۱۹۱۰ کې رامنځته شو، هغه مهال چې د مېرمنو لومړنۍ مجله د ایراني مېرمنو له خوا چاپ شوه. دغه خوځښت تر ۱۹۳۳ کال پورې ترهغه مهاله دوام وکړ کله چې د رضا شاه پهلوي له خوا منحل اعلان کړای شو. چې بیا د ۱۹۷۹ کال د ایران له انقلاب وروسته را څرګند شو.<ref name="Sanasarian">{{cite book|last=Sanasarian|first=Eliz|title=The Women's Rights Movements in Iran|pages=124–129|publisher=Praeger|location=New York|year=1982|isbn=0-03-059632-7}}</ref><ref>Afary, Janet. ''The Iranian Constitutional Revolution, 1906 - 1911'', Columbia University Press, 1996.</ref>

د ۱۹۶۲ او ۱۹۷۸ کلونو ترمنځ د ایراني ښځو خوځښت یو لړ بریاوو ته لاسرسی وموند چې یو له هغو د رایو کارولو حق وو (په ۱۹۶۳ کال کې، د محمد رضا شاه پهلوي د سپین انقلاب پر مهال). همدارنګه دوی اجازه ترلاسه کړه چې د عامه خدمتونو په دفترونو کې کار وکړي، په ۱۹۷۵ کال کې د کورنۍ ساتنې قانون یو شمېر نور حقونه هم ښځو ته ورکړل، چې د هغو له ډلې د طلاق او جلاکېدو په برخه کې حقونه او همدارنګه د څو ښځو لرلو د شمېر کموالی وو. د اسلامي انقلاب پر مهال د ښځو حقونه محدود شول. د ۱۹۷۹ له انقلاب وروسته ګڼ شمېر قوانین تصویب شول لکه د ښځو لپاره د جبري حجاب لرل او همدارنګه په عامه ډول د حجاب کولو قانون. د ۲۰۱۶ کال د نومبر په میاشت کې، د ایران د پارلمان نږدې ۶ سلنه غړې ښځې وې، په داسې حال کې چې په نړیواله کچه په منځني ډول ۲۳٪ څوکۍ له ښځو سره وې.<ref>{{cite web|url=http://www.bridgew.edu/SoAS/jiws/Nov07/IranianWomen.pdf|title=Iranian Women and the Civil Rights Movement in Iran: Feminism Interacted|publisher=Bridgewater State College|access-date=2010-04-29|archive-date=2012-08-10|archive-url=https://web.archive.org/web/20120810090219/http://www.bridgew.edu/SoAS/jiws/Nov07/IranianWomen.pdf|url-status=dead}}</ref><ref>{{cite web|url=http://www.ipu.org/wmn-e/classif.htm|title=Women in Parliaments: World Classification|publisher=[[Inter-Parliamentary Union]]|access-date=2016-11-13}}</ref><ref>{{cite web|url=http://www.ipu.org/wmn-e/world.htm|title=Women in Parliaments: World and Regional Averages|publisher=[[Inter-Parliamentary Union]]|access-date=2016-11-13}}</ref>

د ایراني ښځو خوځښت لاهم خپلو هڅو ته دوام ورکاوه څو د اصلاحاتو پر بهیر خپل اغېز ولري، په ځانګړي ډول د یو میلیون لاسلیکونو په راغونډولو سره څو دښځو پر وړاندې تبعیض ته د پای ټکی کېږدي.<ref name="Democracy Digest">{{cite web|url=http://www.demdigest.net/blog/regions/iran%e2%80%99s-million-signatures-campaign-a-leading-voice-for-democracy.html|title=Iran's Million Signatures Campaign: A Leading Voice for Democracy|publisher=Democracy Digest|access-date=2010-04-30|archive-url=https://web.archive.org/web/20100626032207/http://www.demdigest.net/blog/regions/iran%E2%80%99s-million-signatures-campaign-a-leading-voice-for-democracy.html|archive-date=2010-06-26|url-status=dead}}</ref>

== زده کړې ==
ښځینه فعالینو دا واضحه کړه چې زده کړې ددوی د هڅو اصلي برخه جوړوي. دوی استدلال کاوه چې د ښځو زده کړې په ټولیز ډول د ایران په ګټه دي، په ځانګړې توګه د هغو میندو له پلوه کوم چې د خپل هېواد لپاره غوره ماشوم لویوي. د پېړۍ په پیل کې بهرنیو مبلغینو د نجونو لپاره لومړنی ښوونځی پرانیست، کوم چې تر ډېره د مذهبي اقلیتونو اړوند ماشومانو پکې زده کړه پیل کړه. ورپسې حاجی میرزا حسن رشدیه او بی بی خانم استرابادی هم د نجونو ښوونځي پرانیستل، خو ډېر ژر بېرته وتړل شول. وروسته له ډېرو کلونو چې په غیر قانوني او خصوصي توګه د نجونو ښوونځیو فعالیت درلود، په پایله کې په کال ۱۹۱۸، دولت د نجونو لپاره د لسو لومړنیو(ابتدایه) ښوونځیو او د ښوونکو د روزنې د یو انستیتوت لپاره بودیجه ځانګړې کړه.

== ټولنې او سازمانونه ==
په ۱۹۰۶ کال کې، له دې سره چې پارلمان ددوی غوښتنه رد کړه، ښځو څو سازمانونه له دې جملې "انجمن آزادي زنان" جوړ کړ، کوم چې تر هغه مهاله چې کشف او برید پرې وشو په پټه یې ناستې کولې. د وطن غوښتونکو ښځو ډله (جمیعت نسوان وطن خواه) په غالب ګمان په ۱۹۱۸ کال کې تاسیس شوه؛ چې بیا یې د نسوان وطن خواه په نوم نشریه خپره کړه.

په ۱۹۲۲ کال کې، محترم اسکندري د وطن پالو ښځو"سازمان زنان وطن پرست" په نوم سازمان جوړ کړ. هغه ونیول شو او بیا یې کورته اور واچول شو. د ښځو له فعالینو زندخت شیرازي، د ښځو انقلابي ټولنه "انجمن انقلابي زنان" جوړ کړ. د ښځو د خوځښتونو په دې لومړیو پړاونو کې د ښځو د حق غوښتلو اړوند ټولنو او سازمانونو کې تر ډېره د مشهورو مشروطه غوښتونکو لوڼو، خویندو او ښځو ګډون کاوه. په عامه توګه دوی له تحصیل یافته او د منځنۍ کچې له کورنیو څخه وې.

== له اسلامي انقلاب وروسته ==
په ایران کې د ۱۹۷۹ کال د فبروري میاشتې له انقلاب وروسته، دښځو وضعیت په اساسي بڼه بدلون وموند. د ۱۹۷۸-۷۹ پورې په انقلاب کې د ښځو ونډه په مخکینیو لسیزو کې د  ښځو اړوند سازمانونو د هڅو پایله وه، له دې ډلې له ۱۹۶۰ مې لسیزې څخه تر ۷۰ مې پورې د هغو سازمانونو کوم چې ښځې یې له امله په خپل سیاسي رول وپوهېدې، او دوی ته یې دا درک ورکړ چې ځانونه څرګند کړي. ښځو له یوازاد او برابر دولت څخه په ملاتړ لاریون وکړ. د وخت په تېرېدو ښځو هغه یو شمېر حقونه چې د شاه په وخت کې یې ترلاسه کړي وو، په سیستماتیکه بڼه له لاسه ورکړل، د قانون له مخې، لکه د اجباري حجاب په ځانګړي ډول د ټکري یا چادر په اغوستو سره. له انقلاب وروسته ډېر ژر، د اجباري حجاب کولو او هغو حقونو اړوند چې د "کورنۍ ساتنې د قانون" له مخې ښځو ته ورکړل شوي وو اوازې خپرې شوې چې دا د "اسلام پر ضد" دي. دغه اوازې د یو شمېر دولتي چارواکو له خوا رد شوې او ګڼ شمېر ښځو هم د هغو له منلو انکار وکړ. خو له دې سره، ډېر وخت لا نه وو تېر، چې دغه اوازې په حقیقت بدلې شوې.<ref name="Afkhami 2004">{{cite book|last=Afkhami|first=Mahnaz|title=The Women's Organization of Iran: Evolutionary Politics and Revolutionary Change in ''Women in Iran from 1800 to the Islamic Republic'' By Lois Beck and Guity Nashat|publisher=University of Illinois Press|year=2004|isbn=978-0-252-07189-8}}</ref><ref>Sanasarian 136</ref><ref>Sanasarian 124–129</ref>

نوی فامیلي قانون لغو شو او حجاب هم اجباري شو. فرخرو پارسا لومړنۍ هغه ښځه چې د ایران په کابینه کې یې دنده ترسره کړې وه، اعدام شوه.<ref>{{cite web|url=http://www.bridgew.edu/SoAS/jiws/Nov07/IranianWomen.pdf|title=Iranian Women and the Civil Rights Movement in Iran: Feminism Interacted|publisher=Bridgewater State College|access-date=2010-04-29|archive-date=2012-08-10|archive-url=https://web.archive.org/web/20120810090219/http://www.bridgew.edu/SoAS/jiws/Nov07/IranianWomen.pdf|url-status=dead}}</ref><ref name="Afkhami 1984">{{cite book|last=Afkhami|first=Mahnaz|title=Iran: A Future in the Past--The "Prerevolutionary" Women's Movement in ''Sisterhood Is Global: The International Women's Movement Anthology'', by Robin Morgan (ed.)|location=New York, NY|publisher=Columbia University Press|year=1984|isbn=978-1-55861-160-3|url-access=registration|url=https://archive.org/details/sisterh_xxx_1996_00_7746}}</ref><ref>{{cite news|first=Liane|last=Hansen|title=Executed But Not Forgotten: Iran's Farrokhroo Parsay|date=August 23, 2009|url=https://www.npr.org/templates/story/story.php?storyId=112150486|work=[[NPR]]|access-date=April 22, 2010}}</ref>

د حجاب قانون د مېرمنو د ګڼ شمېر غیر موازي ډلو له لاریونو سره مخ شو. ددغو لاریونونو موخه د لا زیاتو حقونو ترلاسه کول نه وو، بلکې دوی یوازې غوښتل هغه حقونه وساتي کوم یې چې مخکې ترلاسه کړي وو. د غږ پورته کولو په موخه درې مهمې ټولیزې هڅې وشوې:<ref name="Sanasarian2">{{cite book|last=Sanasarian|first=Eliz|title=The Women's Rights Movements in Iran|pages=124–129|publisher=Praeger|location=New York|year=1982|isbn=0-03-059632-7}}</ref>

# پنځه ورځنی لاریون چې د ۱۹۷۹ کال د مارچ په اتمه پیل شو؛
# د ۱۹۷۹ کال په ډسمبر میاشت کې د ښځو د یووالي کنفرانس؛
# د آیت الله خمیني له هغه فرمان وروسته لاریون کوم چې د هرهغه ډول نښې نښانې کارول یې منع کړل چې د شاه د حکومت یاد یې تازه کاوه. نتیجه یې هم د جبري حجاب کولو فرمان وو.

دغه ټولیزې او یا هم کوچنۍ هڅې، نه یوازې د اسلامي محافظه کارانو له مخالفت سره مخ وې، ان ځینې وختونه د کیڼو سیاسي ډلو له خوا هم له ستونزو سره مخ کېدلې، د بېلګې په توګه د فدايي ډلې له خوا د ۱۹۷۹ کال د ډسمبر په میاشت کې د ښځو د یووالي د کنفرانس په ورځ د لاریون برابرول وو. په حقیقت کې ډېری چپ ډلو د ښځو د حقونو لپاره کوم ځانګړې پلان او لید نه درلود. دوی فکر کاوه چې په اتوماتیک ډول د یوې ایډیال کمونستي/سوسیالیستي جامعې په جوړېدو د ښځو وضعیت ښه کېدلای شي.<ref name="Sanasarian 1982">{{cite book|last=Sanasarian|first=Eliz|title=The Women's Rights Movements in Iran|publisher=Praeger|location=New York|year=1982|isbn=0-03-059632-7}}</ref><ref>{{cite book|last=Sanasarian|first=Eliz|title=The Women's Rights Movements in Iran|pages=144–147|publisher=Praeger|location=New York|year=1982|isbn=0-03-059632-7}}</ref>

== د یوویشتمې پېړۍ فعالیتونه ==
د انقلاب له بریا وروسته په ۱۹۹۷ کال کې یو شمېر ښځې وتوانېدې چې د یوې فوټبال مسابقې د لیدو لپاره سټودیوم ته ننوځي. همدارنګه د ښځو د حقوقو په برخه کې یو شمېر سلاکارانې کورنیو ته اړوند ځانګړو محکمو ته وروپېژندل شوې.<ref>{{cite news|url=https://www.nytimes.com/1997/12/11/opinion/11iht-edramin.t.html?pagewanted=1|title=There's Hope for Iran, Or Soccer as Metaphor|work=New York Times|access-date=2010-04-30|first=Ramin|last=Golbang|date=1997-12-11|url-status=dead|archive-url=https://web.archive.org/web/20160207022534/http://www.nytimes.com/1997/12/11/opinion/11iht-edramin.t.html?pagewanted=1|archive-date=February 7, 2016}}</ref><ref name="Gheytanchi 2000">{{cite news|url=http://findarticles.com/p/articles/mi_m2267/is_2_67/ai_63787338/|title=Chronology of Events Regarding Women in Iran since the Revolution of 1979|publisher=Social Research, Summer 2000|access-date=2010-04-30|first=Elham|last=Gheytanchi|year=2000}}</ref>

په ۲۰۰۶ کال کې له تبعیض ډکو قوانینو د لغو کولو په موخه د یو میلیون لاسلیکونو د راغونډولو کمپاین پیل شو څو د دغه یو میلیون لاسلیکونو په مټ د تبعیض پلي کوونکو قوانینو د تغییر او همدارنګه د کورنیو په قانون کې د اصلاح په موخه یې پارلمان ته وړاندې او له هغو غوښتنه وکړي پر هغو قوانینو چې له مخې یې تبعیض کېږي بیا کتنه وکړي او اصلاح یې کړي. بل کمپاین هم 'سنګسار د تل لپاره بس کړی'.<ref>{{cite web|url=http://www.meydaan.com/English/aboutcamp.aspx?cid=46|title=Stop Stoning Forever}}</ref>

له هغه ځایه چې ډېری ایراني نجونو په ۱۹۸۰مه لسیزه کې زده کړو ته لاسرسی وموند، دولت هم په لوړه کچه د مذهبي زده کړو زمینه ښځو ته برابره کړه، چې له دې سره د اسلامي تفکر پر بنسټ یو شمېر منطقي موارد رامخته شول چې هغو د ښځو د حقونو اړوند ازادیو لپاره له مبارزې سره مرسته وکړه. له دې سربېره ګڼ شمېر ښځې په غوره کار برابرونکو بدلې شوې، ځینو یې ان لوړو څوکیو لکه د پارلمان څوکیو ته لار ومونده. لکه څرنګه چې په ۱۹۹۶ کال کې د یوې مرکې پرمهال پیاوړې سیکولر وکیلې مهر انګیز کار څرګنده کړه ”انقلاب ښځو ته پر ځان باور ورکړ. له ټولو هغو قربانیو سره چې دوی ورکړې، ایراني ښځې پوهېږي څومره د دوی اوسني او راتلونکي مشران ددوی پوروړي دي. اوس دا یوازې د ښځو د یوې ډلې غوښتنه نه ده؛ دا ملي غوښتنه ده. اسلامي حکومت نشي کولای د دین او دولت ترمنځ د جدا کولو له وحشیانه ګواښ پرته له دغې موضوع تېښته وکړي“.<ref>{{cite web|url=http://www.theworld.org/2009/11/27/womens-rights-in-iran/|title=Women's Rights in Iran|publisher=PRI's The World|access-date=2010-04-30|archive-url=https://web.archive.org/web/20091130172124/http://www.theworld.org/2009/11/27/womens-rights-in-iran/|archive-date=2009-11-30|url-status=dead}}</ref><ref>{{cite web|url=https://www.npr.org/templates/story/story.php?storyId=100039579|title=Despite Odds Women's Movement Persists in Iran|publisher=NPR|access-date=2010-04-30}}</ref><ref>{{cite web|url=http://www.corriere.it/esteri/09_giugno_16/una_rivoluzione_la_guidano_donne_e_blogger_alessandra_farkas_e830c394-5a3b-11de-8451-00144f02aabc.shtml|title=''E' la prima rivoluzione via Internet, la guidano le donne e i blogger''|publisher=Corriere della Serra|access-date=2010-04-30}}</ref><ref>Keddie, Nikki R. Modern Iran: Roots and Results of Revolution. New Haven, Connecticut: Yale University Press, 2006. Pages 292-294.</ref>

== سرچينې او ياداښتونه ==
