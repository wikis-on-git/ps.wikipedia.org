'''حمادیه اسلامیه مدرسه کندهار'''

بسم الله الرحمن الرحیم

الحمد لاهله والصلاة علی اهلها؛

وبعد؛

پتمنو او عزتمنو اورېدونکو!

السلام علیکم ورحمة الله وبرکاته؛

د [https://play.google.com/store/apps/details?id=com.mqbapps.taleemulquranradio تعلیم القرآن اسلامي راډیو] ستر اهداف د دیني پوهي خپرول او د حق و لاري ته دعوت دي. تعلیم القرآن راډیو هیڅ ګوند او هیڅ غورځنګ ته منسوبه نه ده او نه هم نا ولسي خدمت بلکي صرف د ولس لپاره  دیني او اجتماعي خدمت کوي.

درنو اورېدونکو! [https://play.google.com/store/apps/details?id=com.mqbapps.taleemulquranradio تعلیم القرآن راډیو] د حمادیه مدرسې د خدماتو د څانګو یوه نوې تعلیمي او تربیوي څانګه ده. حمادیه اسلامیه مدرسه چي په ۱۳۹۰ هجري لمریز کال د جید او هڅاند عالم مولوي عبدالهادي حماد المفتي حفظه الله له لوري تاسیس سوې ده، د خپلو هیوادوالو لپاره د نشر و اشاعت، تعلیم و وتربیه او د دعوت په لاره کي خدمات لري.

'''د حمادیه اسلامیه مدرسې د خدماتو لاندي څانګي د یادوني وړ دي:'''

'''د دیني زده کړو لپاره صنفواره او حلقوي درسونه:'''

دارالافتاء یعني د خلکو د دیني پوښتنو د جوابونو څانګه، چي  د مسلمانو وروڼو او خوندیو  د دیني پوهي د زياتېدو لپاره د دوی دیني پوښتني د حنفي مذهب په رڼا کي جوابوي.

'''د تالیف او ترجمې څانګه:'''

چي د مسلمانو وروڼو او خوندیو د علمي سویې لوړولو لپاره ډول ډول تالیفات، تصنیفات او ژباړي په ښه کیفیت چاپ او ټولني ته وړاندي کوي.

'''نداء القرآن مجله:'''

چي دیني او ټولنیز خدمات پکښي وړاندي کیږي.

'''د مدرسې ویب سایټ:''' 

د [https://www.t-quran.com حمادیه اسلامي مدرسې] په ویب سایټ کي کتابتون، دارالافتاء، ږغیږ درسونو،  په ږغیږ او لیکنیږ ډول د قرآنکریم ترجمه، د احادیثو درس،  مقالې او داسي نور خپریږي.

'''تعلیم القرآن راډیو''' :

په ۱۳۹۴ هجري لمریز کال، د قندهار د جیدو علماوو او د مدرسو د مسؤلینو  او زده کوونکو  په غوښتنه، د حمادیه اسلامي مدرسې د مؤسس په هڅو او زیار سره تاسیس سوه. د نوموړي راډیو د څپو څخه دعامو خلکو د پوهاوي لپاره د حنفي مذهب په رڼا کي نشرات خپریږي.

درنو اورېدونکو! [https://www.t-quran.com تعلیم القرآن راډیو] به ستاسو زړونه په اسلامي پوهي روښانه کوي. ستاسو تږي زړونه به د علمي او ديني سمندر په خوږو اوبو خړوبوي. تعلیم القرآن راډیو به د دین په لاره کي ستاسو د دیني میني همتونه  لوړ ساتي او تاسي به د دین په لاره کي د یوه خوشاله ژوند لوري ته سوقوي. 

تعلیم القرآن راډیو د نورو اسلامي راډیو ګانو هڅي ستایي، وجود یې د ځان تائید بولي او د کړو خدماتو بدله یې د عظیم رب جل جلاله څخه ورته غواړي.

[https://www.t-quran.com تعلیم القرآن اسلامي راډیو] د نړۍ په ګوټ ګوټ کې د سایټ او مبایل اپلیکیشن له لارې ۲۴ ساعته اورېدلای سی، مبایل اپلیکیشن د لاندې لینک څخه تر لاسه کولای سئ:<blockquote>[https://play.google.com/store/apps/details?id=com.mqbapps.taleemulquranradio تعلیم القرآن راډیو په نوره نړۍ کې.]</blockquote>والسلام علیکم ورحمة الله وبرکاته
