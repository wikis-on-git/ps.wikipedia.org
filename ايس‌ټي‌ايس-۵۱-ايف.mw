ايس‌ټي‌ايس-۵۱-ايف (انګليسي: STS-51-F)، چې سپېس‌لېب ۲ (Spacelab 2) هم بلل کېږي، د ناسا د تشیال ماکو پروګرام نولسمه او د چېلنجر په نامه تشیال ماکو اتمه الوتنه وه. دا ماموریت په فلوریډا کې له کېنډي تشیال منځۍ (Kennedy Space Center) څخه د ۱۹۸۵ د جولايي پر ۲۹مه پیل او اته ورځې وروسته د ۱۹۸۵ د اګسټ پر ۶مه پای ته ورسېد.

که څه هم د ايس‌ټي‌ايس-۵۱-ايف اصلي موخه سپېس‌لېب ۲ لابراتوار وو خو د دې ماموریت یوه بله برخه ډېره مشهوره شوه او هغه دا چې کوکا کولا او پیپسي دواړو شرکتونو ستورمزلو ته د ازمېښت لپاره کاربوني څښکتوکي ور کړي ول.
