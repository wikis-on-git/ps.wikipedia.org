
'''خوشال کونړی مزاروال''' (زوکړه ۱۳۳۹ لمريز لېږدي [[کال]]، د [[کونړ ولايت]]، [[مزار دره]]) د [[افغانستان]] يو [[پښتو ژبه|پښتو ژبی]] [[ليکوال]] دی. 

==مخينه== 
خوشال کونړی مزاروال پر ۱۳۳۹ لمريز لېدي کال د کونړ ولايت د مراز درې د خښو به کلي کې زېږېدلی دی. لومړنۍ او منځنۍ سده کړې يې د کونړ ولايت د مزار درې په لېسه کې د ۱۲ ټولگي تر نیمايي پورې او پاتې يې د کابل انصاري شپې لېسه کې ترسره کړې دي. لوړې پوځي او سیاسي زده کړې يې د حربي پوهنتون په سیاسي پوهنځی پر ۱۳۶۰ ل ل کال پای ته رسولې دی. تر سیاسي، کولتوري او ژورناليستيکي ۸ کلنې دندې وروسته پر ۱۳۶۸ ل ل کال د ژورناليزم په څانگه کې د نورو لوړو زده کړو لپاره د [[اوکراین]] جمهوريت د [[لووف]] ښار ته تللی دی. مزاروال د پخواني [[شوروي اتحاد]] د ړنگېدو او په هېواد کې د واکمنۍ د بدلون له کبله ونه شو کړای چې دا لوړې زده کړې بشپړې کړې، نو هغه وو چې هېواد ته ستون شو.  

په هېواد کې د [[محمد نجيب الله]] د واکمنۍ د له منځه تگ او د کورنۍ جگړې د لا تاوجنېدو له لامله خوشال مزارول د گڼ شمېر نورو افغانانو په څېر دې ته اړوت چې خپل هېواد خوشي کړي او [[پاکستان]] ته کډوال شي. هغه د نورو گڼ شمېر بېوزله افغانانو په څېر په کډوالۍ کې ډېرې ستونزې وزغملې او څه د پاسه لس کاله يې له ربړو ډک او ستونزمن ژوند تېر کړ. له وږو پخولو نیولې، په تناره کې د [[ډوډۍ]] تر پخولو، په لاسگاډي کې د نینو او ممپلیو تر پلورلو او نورې بېلابېلې خوارۍ او غريبۍ يې وزغملې.  

مزاروال پر (     ) کال له پاکستانه ډنمارک ته کډوال شو او اوسمهال له خپلې کورنۍ سره هلته ژوند کوي. 
 
==کورنی اکر== 
د پښتو ژبې ليکوال خوشال کونړي مزاروال د ۱۳۶۸ ل ل کال د [[چنگاښ]] پر ۳۰ واده کړی او اوسمهال پینځه اولاده لري. 

==چاپ شوي نښيرونه يې== 

۱- زما د کلي د مالت یادونه (د لنډو کیسو لومړۍ ټولگه). 
 
۲- سوې ساندې ستي زړونه (د کیسو دویمه ټولگه).  
 
۳- هر څه سره لکه سنگسار د لنډو (کیسو دریمه ټولگه) تر چاپ لاندې ده. 

==اخځليک== 

۱- https://www.bbc.com/pashto/afghanistan/2014/02/140207_hh-short-stories-pashto-book 

۲- ليکوال خوشال کونړي مزاروال خپل ژوندليک د برېښنايي پوهنغونډ کاروونکي ته سپارلی او له هغه هم په دې لیکنه کې کار اخيستل شوی دی.  



[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
