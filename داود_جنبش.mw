[[دوتنه:داود جنبش.jpeg|بټنوک|ډاکټر داود جنبش د بي بي سي پښتو څانگې ټلويزوني خپرونې پرمهال]]

'''ډاکټر داود جنبش''' ''( په [[انگرېزي ژبه]]: Daud Junbish)'' د [[دافغانستان راډيو ټلويزيون|افغانستان د راډيو ټلويزيون]] يو پخوانی راډيو ژورناليست او د بي بي سي پښتو څانگې راډيو خبريال ، خبرچمتو کوونکی ، ژباړن او د ځينو ټولنيزو کتابونو ژباړن او د ژورنالیزم پوهنځۍ لپاره د دوه ټوکه لوست کتابونو لیکوال دی . داود جنبش د افغانستان د کونړ ولايت اوسېدونکی دی ، خو د عمر ډېره برخه ېې پلازمېنه کابل کې تېره کړې . 

== مخينه ==
محمد داود جنبش په هرات کې زېږېدلى، خو پلرنى ټاټوبى يې د کونړ ولايت څوکۍ ده.

== زده کړې ==
زده کړې يې له جلال آباد نه پيل کړي خو د افغانستان د شمال ، لوېديځ او ختيځ په بېلابېلو سيمو کې يې اوږدې کړې دي. تر ښوونځي وروسته يې د کابل پوهنتون د ادبياتو او بشري علومو پوهنځى تعقيب کړى او چې ترې فارغ شوى د همدغه پوهنځي په ژورناليزم څانگه کې استاد شوى دى.

پر ١٩٨٧ کال پخواني شوروي اتحاد ته د زده کړو له پاره تللى او د مسکو له دولتي پوهنتون نه يې د ډاکټرۍ ډېپلوم تر لاسه کړى دى.

== دندې ==
له ١٩٩٤ کال راهيسې د بي بي سي له پښتو او دري څانگو سره لومړى په مسکو کې د خبريال او بيا په لندن کې د پروډيوسر په توگه کار کوي.

داود جنبش واده کړى او درې بچيان لري: دوه لوڼي او يو زوى.

== لیکوالي او ژباړې ==
په ليکنو کې يې د کابل پوهنتون د محصلانو له پاره د دوو درسي کتابونوتاليف او د يو شمېر څېړنيزو مقالو يادونه کېدلى شي. دوه کتابونه يې له روسي ژبې نه پښتو کړي چې په ١٩٨٠ کلونو کې د افغانستان په جگړو کې د ښکېلو دوو جنرالانو خاطرې دي.
<br />
== سرچينې ==
https://www.bbc.com/pashto/news/story/2007/03/070329_og_s7_junbish.shtml

http://www.bbc.co.uk/blogs/bbcmediaaction/authors/Daud_Junbish

[[وېشنيزه:د بي بي سي راډيو خبريالان]]
[[وېشنيزه:افغان خبريالان]]
[[وېشنيزه:د کونړ ولايت اوسېدونکی]]
