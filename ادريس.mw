'''ادريس عليه السلام''' د [[الله]] تعالی له رسولانو نه دی. د هغه په نسب کې اختلاف دی، ځکه چې په [[قرآن کريم]] او نبوي [[حديث|احاديثو]] کې يې د نسب يادونه نه ده شوې، ځينو تاريخ ليکونکو د هغه نسب په دې ډول راوړی؛ نوم يې اخنوخ بن يرد بن مهاييل بن انوش بن قينان بن شيث بن [[آدم|آدم <sup>(ع)</sup>]]. اصلي نوم يې اخنوخ دی. ادريس <sup>(ع)</sup> د [[نوح|نوح <sup>(ع)</sup>]] نيکه کېږي، چې د هغه نسب په دې توګه ادريس <sup>(ع)</sup> ته رسېږي: نوح (ع) بن متوشلخ بن اخنوخ کله چې ادريس (ع)وزېږېد، پر هغه يې هرمس نوم کېښود. [[عبرانيان|عبرانيانو]] هغه ته خنوخ ويل، چې په [[عربي ژبه]] کې اخنوخ تلفظ کېږي او په ق[[رآن کريم]] کې الله تعالی د ادريس <sup>(ع)</sup> په نامه نومولی دی. د ادريس <sup>(ع)</sup> د زېږېدنې په ځای کې اختلاف دی، خو صواب ته نژدې دا دی، چې ادريس <sup>(ع)</sup> د [[مصر]] په منف نومي ځای کې زېږېدلی دی، نومړی له [[نوح|نوح <sup>(ع)</sup>]] نه وړاندې تېر شوی دی، چې د دواړو پيغمبرانو تر مېنځ زرکاله زماني واټن موجود دی. په قرآن کريم کې د ادريس <sup>(ع)</sup> نوم دوه ځايه په دوو سورتونو کې ياد شوی دی:

{{دوراشې کامه|واذکر في الکتب ادريس انه کان صديقاً نبياً|10px||[[د مريم سورت|د مريم سورت]]|۵۶ آيت}}
"او ياد کړه ای محمد (ص) خپل اُمت ته په کتاب، يعنې قرآن کې قصه د ادريس (ع)، بېشکه چې هغه ؤ، ډېر رښتينی نبي."

{{دوراشې کامه|و اسمعيل و ادريس و ذالکفل من کل من الصبرين|10px||[[د انبيا سورت|د انبيا سورت]]| ۸۵ آيت}}
"او [[اسماعيل]] او [[ادريس]] او [[ذالکفل]] ټول د صابرانو له ډلې نه دي."

ادريس <sup>(ع)</sup> هغه پيغمبر ؤ چې دېرش صحيفې ورباندې نازلې شوي دي. لومړنی شخص دی چې د الله تعالی په لار کې يې [[جهاد]] کړی دی، پر [[آس]] باندې سپور شوی دی او هغه لومړنی شخص دی چې ليک يې کړی او ښارونه يې آباد کړي دي. په قرآن کريم کې ادريس <sup>(ع)</sup> په ښو او لويو صفتونو، لکه صبر، ريښتنيولي، د لوړ او اوچت ځای په لرلو باندې ستايل شوی دی. کومو خلکو چې د [[شيث]] <sup>(ع)</sup> له شريعت نه سرغړونه کوله نو الله تعالی ادريس <sup>(ع)</sup> د هغوی د اصلاح لپاره په پيغمبرۍ مبعوث کړ. ادريس <sup>(ع)</sup> هغوی ته ديني بلنه ورکوله، خلک يې د الله تعالی دين، توحيد او عبادت ته رابلل. ادريس <sup>(ع)</sup> لومړنی شخص دی چې تله او پيمانه يې جوړه کړې او د جهاد کولو امر يې کړی دی. دا چې د ادريس <sup>(ع)</sup> په اړه ځينې کيسې راغلي، چې نومړی [[آسمان]] ته پورته شوی او يا جنت ته داخل شوی دا کمزوري او اسراييلي روايتونه دي، ځکه چې د الله تعالی په دې قول کې چې فرمايي:

{{دوراشې کامه|و رفعنه مکانا عليا|10px||[[د مريم سورت|د مريم سورت]]|۵۷ آيت}}
"او پورته کړی دی موږ ده لره ځای ډېر اوچت ځای."

له مکان عالي نه مراد د نبوت درجه او الله تعالی ته نږدېوالی دی، دا مانا نه لري چې هغه جنت ته داخل شوی او يا اسمان ته پورته شوی دی. د ادريس <sup>(ع)</sup> په رسالت باندې ايمان درلودل واجب دي.

{{انبيا په قرآن كې}}

[[وېشنيزه:د اسلام پيغمبران]]
[[وېشنيزه:پيغمبران]]

[[ace:Idris]]
[[ar:إدريس]]
[[bg:Идрис (пророк)]]
[[bn:ইদ্রিস]]
[[ckb:ئیدریس]]
[[de:Idris (Koran)]]
[[dv:އިދްރީސްގެފާނު]]
[[en:Idris (prophet)]]
[[fa:ادریس]]
[[fr:Idris (prophète)]]
[[id:Idris]]
[[kab:Idris]]
[[kk:Ыдырыс пайғамбар]]
[[lbe:Идрис идавс]]
[[ms:Nabi Idris a.s.]]
[[nl:Idris (profeet)]]
[[pt:Idris]]
[[ru:Идрис (пророк)]]
[[so:Nabi Idriis C.S.]]
[[sv:Idris]]
[[ta:இத்ரீஸ்]]
[[tr:İdris]]
[[uk:Ідріс (пророк)]]
[[ur:ادریس علیہ السلام]]
[[zh:易德立斯]]
