[[Image:MalangJan.JPG|thumb|289px|ملنګ جان]]

<font size="3" face="Pashto Kror Asiatype" ">
ملنګ جان پر ١٢٩٣ لمريز کال د [[ننګرهار]] د [[بهسود]]و په [[چميار]] کلي کې وزېږېد، پلار يې مللک عبدالشکور نومېد، چې په درې کلنۍ کې ترې يتيم پاتې شو او پوله پټی يې هم د ناوړه دودونو او تربګنيو له کبله له لاسه ورکړ. آر نوم يې محمد آمين و، وروسته امين جان او په پای کې هم ملنګ جان شو، په پنځلس کلنۍ کې د خوارۍ مزدورۍ لپاره له خپلې کورنۍ سره د کامې داربنګ ته کډه وکړه او هملته يې د [[شعر]] ژبه ويانده شوه او د ملنګ جان په نامه يې په خوږو نغمو پېل وکړ . شپږ ميشتې وروسته له کامې څخه بېرته خپل پلرني کلي ته راستون شو. بيا يې د [[جلال اباد]] په امنيه او د کونړ په لويه ولسوالي کې خپله دوه نيم کلنه سر تېري سرته ورسوله. بياپه خپل کلي کې په مزدورۍ او کر ګرۍ بوخت شو د شلمو په سر کې يې لومړۍ ترانه په اتحاد مشرقي (ننګرهار) کې خپره شوه دا هغه مهال و چې شعرونه او نغمې يې نورې د سندرغاړو خولو ته رسېدلی وې او د پوره نوم خاوند شوی و

<font size="3" face="Pashto Kror Asiatype" ">
پر ١٣٢٤ کال د [[محمد داود خان|سر دار محمد داود]] له خوا وبالل شواو پر ١٣٢٩ کال ورته د سردار شاه محمود صدراعظم له خوا د کال شپږ سوه (افغانۍ) مستمري معاش وټاکل شو . پر ١٣٣٢ کال يې کابل ته راوغوښت او په [[کابل رادېو]] کې د [[پښتو]] موسيقۍ منتظم وټاکل شو. ده او څلور تنه شاګردانو ته د قبايلو په رياست کې ځای ورکړ شو او د ژوند تر پايه يې همدا دنده پر مخ يوړه، چې په ترڅ کې يې وروسته د [[پښتونستان]] د يو ساعته پروګرام لپاره هم سندرې جوړولې. 

<font size="3" face="Pashto Kror Asiatype" ">
د ١٣٣٤ کال په وروستی نيمايې کې د ځينو ستونزو له کبله وزګار کړ شو او دا چې پښتو ټولنې د افتخاري غړي په توګه منلی و ، نو خپل پوره معاش يې ورکاوه پر ١٣٢٨کال ورته سردار محمد داود صدراعظم د ليک لوست لپاره يو ښوونکی وګوماره او له هغه څخه يې په شپږو ورځو کې دومره څه زده کړل ، چې نور يې خپل شعرونه پخپله ليکلای شول. د مخه يې له قران پرته کومه زدکړه نه وه کړې او هر شعر به يې خپل سندرغاړي شاګرد ته په يادو ورزدکاوه. له بده مرغه مرګ دغه خوږژبی اولسي شاعر نور پر پښتني او افغاني ټولنې ونه لوراوه او د ١٣٣٦ کال د لړم پر لسمه چې کله له کابله ننګرهار ته له خپلې کورنۍ سره ته. دلته بند په کږلېچونو کې پرې ګاډی واوښت او له خپل يوازيني درې کلن زوی (دواجان) سره د مرګ ګورونډې ته وغورځېد. جنازه يې ننګرهار ته ولېږدول شوه او د چميار کلي په پلرنۍ هديره کې په.ډېره درناوي خاورو ته وسپارل شو. پر مړينه يې ډېرې اوښکې تويې شوې او ويرنې پرې وويل شوې

----
<font size="3" face="Pashto Kror Asiatype" ">
[http://www.malangjan.com/index.shtml | د ملنګ جان وېبپاڼه]
