{{د کتاب مالوماتبکس
| سرليک           = د جرمني امپراتورۍ افغاني جگړه 
| آرنوم           =  
| ژباړن           =  [[محمد طاهر کاڼی]]
| انځور           = د جرمني امپراطورۍ افغاني جگړه.jpg
| د_انځور_پايڅوړ  = 
| ليکوال          = یوري نيکولایوویچ تيخونوف  
| انځورگر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولگه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۳ لمريز/۲۰۰۴ زېږدي کال
| د_رسنۍ_ډول      = 
| ټول_مخونه       = ۴۶۴ 
| ISBN            = 
| وروسته_له       = 
| مخکې_له         = 
}}
د جرمني امپراتورۍ افغاني جگړه د روسيې فدراسیون د ختيځپوه او افغانستان پوه [[يوری نيکولايوويچ تيخونوف]] يو تاریخي اثر دی . 
=د کتاب د منځپانگې په اړه= 
د جرمني امپراتورۍ افغاني جگړه د هغه په زړه پورې او تاریخي اثر نوم دی چې د روسیې د تاريخي څېړنو او افغانستان پوهنې د نوميالي [[ليکوال]] [[يوري نيکولايوويچ تيخونوف]] په قلم ليکل شوی او د [[پښتو]] ژبې د تکړه ژباړن او ليکوال [[محمد طاهر کاڼی|محمد طاهر کاڼي]] له خوا په روانه او خوږه پښتو ژباړل شوی دی . دغه تاریخي اثر د [[افغانستان]] د اوسني [[تاریخ]] د ډېرو نويو او په زړه پورې او تر ډېره ځايه د پټو او تياره اړخونو په اړه رڼا اچوي او ډېر ناسپړلي ټکي راڅرگندوي .
ښاغلی ليکوال تر ډېره په دې بريالی شوی چې د هغه وخت يو شمېر څارگريزو لاسوندونو ته لاره پيدا کړي او د ارشيف پر همدغو پټو لاسوندونو د خپل اثر څېړنيز بنسټونه جوړ کړي .
لازمه ده يادونه وشي چې دغه اثر په تېره بیا د پرنگی ښکېلاک په وړاندې د افغانانو اوږدو مبارزو او په تېره بياد پښتنو قبايلو د سرښندونکو مبارزو ځينې نوي او په زړه پورې اړخونه راسپړي ، خو ددې په څنگ کې یې باید په دقت سره ولولو ځکه چې د [[جرمني]] د هغه وخت د څارگريزو موخو او لاسوندونو په اړه تر ډېره ځايه پورې د روسي اهدافو او نظرونو په پام کې ساتلو سره تحليلونه او ارزونې لري چې بايد لوستونکي مخکې له مخکې ورته متوجه وي . 
په ټوله کې د ليکوال تيخونوف د دغه اثر لوستل د هر افغان لوستونکي لپاره په زړه پورې دی ، ځکه چې د تاریخي پېښو په اړه نوي اسناد وړاندې کوي او زموږ لوستونکي د خپل تاريخ له ځينو تيارو گوټونو سره اشنا کوي .  
=د چاپ چارې=  
د جرمني امپراتورۍ افغاني جگړه اثر په جرمني کې د افغانستان د کولتوري ودې ټولنې له خوا د افغانستان د سياسي خپلواکۍ د بېرته گټلو او د [[امير امان الله خان|غازي امان الله خان]] د واکمنۍ د پېنځه اتيايمې کاليزې په ویاړ د زرو ټوکو په شمېر خپور شوی دی . د کتاب د چاپ چارې پر ۱۳۸۳ لمريز (۲۰۰۴) ز کال د دانش خپرندويې ټولنې له خوا ترسره شوې دي . کتاب ټول ۴۶۴ مخه دی چې د چاپ زيار يې ملوک زرغون گاللی او کمپوز یې هم محمد هاشم اصفي کړی دی . 
=نور= 
#د جرمني امپراتورۍ افغاني جگړه .    







[[وېشنيزه:پښتو کتابونه]]
