[[دوتنه:Dale carnegi.jpg|بټنوک|ډېل کارنېگي]]
'''ډېل برېکېنريج کرنېگي'''  ''(په انگرېزي  Dale Breckenridge Carnegie)'' (د ۱۸۸۸ ز [[کال]] د [[نوامبر]] ۲۴ – د ۱۹۵۵ ز کال د نوامبر ۱) يو امریکايي ښوونکی ، [[ارواپوه]] او [[ليکوال]] وو . 
=مخينه=
ډېل کرنېگي د امريکا متحدو ايالتونو د [[ميسوري ايالت]] په مېريويل کې زېږېدلی دی . دی يو نېستمن کلیوال ماشوم او د [[جېمز ویليام کرنېگي]] دويم زوی وو . مور یې امانده الېزابت هاربيسن نومېده . دی د تنکي زلمیتوب پر مهال دې ته اړوتی وو چې د سهار پر دريو بجو له خوبه پاڅېږي ، د [[مور]] او [[پلار]] غواوې ولوشي . وروسته یې وکولای شول چې د [[اورېنسبورگ]] د پيداگوجۍ په دولتي کالج کې شامل شي ، ښه څانگه او مسلک تر لاسه کړي . د کالج له پای ته رسولو وروسته يې لومړی کار په بېړنیو کورسونو کې استادي وه . وروسته بيا د «ارمور او کمپنۍ» لپاره د غوښې ، [[صابون]] او نورو څيزونو پر پلور بوخت وو . 
کله چې کرنېگي پر ۱۹۱۱ ز کال پېنځه سوه ډالر زېرمه کړل ، نو یې د سوداگرۍ چارې پرې ښودې ، د دې لپاره چې خپل ارمان پوره کړي او استاد شي . 
کرنېگي پر ۱۹۲۲ ز کال خپل کورنی نوم په ليکنه کې له (Carnagey) څخه پر (Carnegie) بدل کړ . احتمال لري ، چې ده دا کار د خبرتياوو او ريکلامونو په موخه کړی وي ، ځکه چې هغه مهال د ستر پانگوال او ميليونر [[سوداگر]] [[اېندريو کرنېگي]] (چې د «ډېل» په کتابونو کې یې څو څو ځلي یادونه شوې) نوم ټولو ته اشنا وو . 
کرنېگي پر ۱۹۴۷ ز کال په «Jiggs and Maggie in Society» فېلم کې د خپل ځان په رول کې کار کړی دی . 
ارواپوه او ليکوال ډېل کرنېگي د اړېکو تيورۍ د جوړولو او رامنځته کولو په لومړي سر کې ولاړ وو . ده د هغه مهال ارواپوهانو پوهنيزې طرحې عملي ډگر ته راايستلې . کرنېگی د بې لانجې او بريمنواړېکو خپله نظريه او تیوري طرحه او وړاندې کړه . 
نوموړی په امريکا متحده ايالتو کې د ځان بشپړونې په برخه کې د ارواپوهنې ، د اغېزمنو اړېکو ، ويناوالۍ او نور کورسونه جوړ کړل . د ده کتابونه دا نن ورځ هم ډېر اوڅار دي . دېيل کرنېگي داسې گڼله چې په [[نړۍ]] کې بد خلک نشته ، یوازې ناسم حالتونه او شرايط شتون لري چې سړی ورسره مبارزه کولای شي او اړینه نه ده چې د هغوی لامله [[انسان]] په چاپېريال کې د نورو خلکو تبيت او ژوند خراب کړي . 
=مړينه=
ډېل کرنېگي د ۱۹۵۵ ز کال د نوامبر پر لومړۍ نېټه د (Hodgkin's lymphoma) ناروغۍ لامله د [[نيویارک ايالت]] په «فوريسټ هيلز» کې په خپل کور کې په حق ورسېد او د ميسوري ایالت په بېلتون کې خاورو ته وسپارل شو .
=اثار=
#د ویناوالۍ هنر او پر معامله کوونکيو خلکو اغېز ښندنه . ۱۹۲۶ زېږدي کال ، پر ۱۹۳۱ ز کال له سره کتل شوی او څه زياتونه هم پرې شوې ده . 
#د اوڅارو خلکو د ژوند لږ مالوم فاکټونه . دا یې له [[لاوېل تومسن]] سره په گډه ليکلی دی . 
#د دوستۍ لار ، ۱۹۳۶ . دا [[کتاب]] لا د ليکوال پر ژوند څه د پاسه پېنځه ميليونه ټوکه پلورل شوی وو . 
#بې اندېښنې ژوند ۱۹۴۸ ز کال . 
#د ویناوالۍ لار .
=د کرنېگي په نامه انستيتوت او کمپنۍ= 
«سېنټ لویس» کې د ډېل کرنېگي په نامه [[پوهنتون]] شتون لري او کار کوي ، چې هر کال ترې په لسگونو زره کسان تر زده کړو وروسته فارغيږي . 
پر ۱۹۱۲ ز کال ډېل کرنېگي د (Dale Carnegie Training) په نامه کمپنۍ بنسټ کېښود ، چې نن ورځ يوه نړيواله موسسه ده ، د نړۍ په څه د پاسه اتیا ۸۰ هېوادو کې څانگې لري او په خپل تشکيل کې ۲۸۰۰ کسه ښوونکي ترېنران لري . 
اړینه ده یادونه وشي ، چې د «کرنېگي - ميلون » پوهنتون له ډېل کرنېگي سره کوم تړاو نه لري . دا لومړی تخنيکي ښوونځي ول ، چې وروسته د انستیتوت درجه ورکړ شوه او پر ۱۹۰۰ ز کال د لوی امريکايي پانگوال او صنعتگر [[اېندريو کرنېگي]] له خوا جوړ شوی او بنسټ یې اېښودل شوی وو .
=اخځونه=
#http://ru.wikipedia.org/wiki/Карнеги,_Дейл
#http://fa.wikipedia.org/wiki/دیل_کارنگی

[[وېشنيزه:امريکايي ليکوال]]
