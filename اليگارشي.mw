اليګارشي دغه لغت د يوناني ژبې له ״اليګاركيا״ څخه اخيستل شوى چې معنا يې د يوې كوچنۍ ډلې [[حکومت]] دى. البته دغه ډله د ټولنې لوړ پوړې غړي دي او د اكثريت نظارت نه مني. 
په عمومي مفهوم، د يوې كوچنۍ، محدودۍ، استثمارګرې، د نفوذ څښتنې او بډايه ډلې سياسي او اقتصادي تسلط او نفوذ ته اليګارشي وايي. دغه ډله له دولتي قدرت څخه په استفادې، ناراض خلك چې د ټولنې اكثريت تشكيلوي او له دې قدرت څخه د خپلو شخصي منافو له پاره كار اخلي.
افلاطون اليګارشي د حكومت ډير فاسد شكل بولي او د ارستوكراسۍ فساد يې ګڼي. په موجوده وخت كې كله چې له اليګارشۍ څخه نوم واخيستل شي، مقصد يې له مالي اليګارشۍ څخه دى چې عبارت له هغو انحصاراتو څخه دى چې د امپرياليزم شكل يې نيولى دى.


[[وېشنيزه:سياسي هڅوب]]
