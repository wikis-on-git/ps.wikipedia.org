{{د کتاب مالوماتبکس
| سرليک           = امير دوست محمد خان دربار ته د روسي سفير سفر او پر هرات باندې د پارس ناكام يرغل 
| آرنوم           =  
| ژباړن           =  [[محمد طاهر کاڼی]]
| انځور           = د امير دوست محمد خان دربار ته د روسي سفير سفر.jpg
| د_انځور_پايڅوړ  = 
| ليکوال          = بېلابېل  
| انځورگر         = 
| د_پښتۍ_طراح     = د دانش خپرندويه ټولنه
| هېواد           = [[پاکستان]]، [[پېښور]]
| ژبه             = [[پښتو]]
| ټولگه           = 
| سکالو           = تاريخي اثر
| سبک             = تاريخي اثر
| خپرندوی         =د دانش خپرندويه ټولنه
| د_خپرېدو_نېټه   =  
| په_پښتو_د_خپرېدنې_نېټه = ۱۳۸۹ /۲۰۱۰ زېږدي کال
| د_رسنۍ_ډول      = 
| ټول_مخونه       = ۱۶۸
| ISBN            = 
| وروسته_له       = 
| مخکې_له         = 
}}

'''د [[امير دوست محمد خان]] دربار ته د روسي سفير سفر او پر هرات باندې د پارس ناكام يرغل''' يو تاریخي اثر دی چې له روسي نه [[پښتو]] ژبې ته [[ليکوال]] او ژباړن [[محمد طاهر کاڼی|محمد طاهر کاڼي]] ژباړلی دی . 
=د کتاب د منځپانگې په اړه=  
د دغه اثر توکي له بېلابېلو روسي سرچينو څخه راټول شوي او پښتو ته راژباړل شوي دي . پر ۱۸۳۷ ز کال [[پارس]] د روسې په لمسونه د [[هرات]] د نیولو په موخه پر دغه [[ښار]] يرغل وکړ او [[ويتکېويچ]] هم د روسیې هغه لومړنی سفير وو چې په همدغو شپو ورځو کې د پارس ، هرات او [[کندهار]] له لارې [[کابل]] ته ددې لپاره راغی چې د خپلو نورو دندو په څنگ کې له افغان امیر دوست محمد خان سره ليدنه کتنه وکړي او د دوو هېوادو ترمنځ اړېکي ټينگ شي . ويتکېويچ کابل ته پر ديپلوماتيک او څارگريز سفر سربېره د هرات له کلابندۍ سره هم تړاو درلود . 
د پارس پاچا [[محمد شاه قاجار]] د ۱۸۳۷ ز کال په جولای کې د دېرش زره (۳۰۰۰۰) کسيز [[پوځ]] په سر کې هرات ته وخوځېد او دغه ښار یې کلابند کړ . دېرش زره کسيز پارسي پوځ شپېته توپونه لرل ، په داسې حال کې چې د هرات ښار ټول دفاع کوونکي درې زره افغانان ول چې توپونه يې هم په خپل واک کې نه لرل ، خو بیا هم پارس ونه شو کولای چې دغه ښار ونيسي او له لس مياشتنۍ بې گټې کلابندۍ نه وروسته دې ته اړوت چې بېرته ناکام پارس ته ستون شي . 
=د چاپ چارې= 
دغه تاریخي اثر په [[جرمني]] کې د افغانستان د کولتوري ودې ټولنې له خوا خپور شوی دی . د کتاب د چاپ چارې داسد دانش چاپخونې له خوا پر ۱۳۸۹ لمريز (۲۰۱۰) زېږدي کال ترسره شوې دي . کتاب په سپين کاغذ کې د زرو ټوکو په شمېر چاپ شوی چې ټول ۱۶۸ مخونه لري او په پای کې يې د انځورونو برخه هم شته چې ۱۵ انځورونه پکې ځای پر ځای شوي دي . د کتاب کمپوز پخپله ژباړن کړی دی . 
=اخځونه= 
# دامير دوست محمد خان دربار ته د روسي سفير سفر او پر هرات باندې د پارس ناكام يرغل.           











[[وېشنيزه:پښتو کتابونه]]
