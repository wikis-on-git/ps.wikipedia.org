[[دوتنه:KhyberRailway 02.jpg|بټنوک|په لنډي کوتل کښي نزدې شگئي اسټيشن سره]]
'''لنډي کوتل''' د [[خيبر پښتونخوا]] په ايالت کې يو ښارگوټی دی.

==مخينه== 

لواړگی یا لنډی کوتل د خیبر د تاریخي درې په لویدیزه برخه کې یو ښارگوټی او د خیبر ایجنسۍ منځۍ ده. لواړگی یا لنډی کوتل په فاټا کې تر ټولو اوڅاره سوداگریزه منځۍ او د اپریدو، شینوارو، شلمانیو او ملا گوریو مهم شاپینگ سینټر دی. لواړگی د سمندر له کچې ۱۰۷۲ متره لوړ دی او د غرو په منځ کې راایسار دی. 

د تاریخ په اوږدو کې د خیبر په تاریخي دره او په تیره بیا په لواړگي او لنډي کوتل کې پښتنو د سکندر مکدوني، مغولو او بیا په ۱۸، ۱۹ او ۲۰ [[پېړۍ]] کې د انگرېزانو سره ډیرې جگړې هم کړې دي. 

انګریزانو دجمرود نه تر لواړګي پورې په ۱۹۲۵ زیږدیز کال کې داورګاډي لاره هم جوړه کړه چې جمرود او لواړګی یې سره نښلاوه. دغه اورګادي ( خیبر ټرین سفاري ) نومید ، خو اوس دغه اور ګاډی پر دغه لارې تګ راتګ نه کوي .
لواړګی دډیورنډ لاین نه پنځه کیلومټره واټن لري . دلواړګي دوګړو شمیر ۳۳۶۷۹تنه دي . اپریدو په ۱۸۹۷زیږدیز کال کې دلته دانګریزانو پر یوې پوځي څوکۍ برید وکړ ، خو انګریزان د خیبر رایفل پوځ او هم دخپلو نورو پوخونوپه مرسته چې شمیر یې (۳۴۵۰) تنه وودسر ویلیم لا ک هارټ په مشرۍ پر اپریدیو برید وکړ هغوی ته یې ماتې ورکړه او ډیره مرګ ژوبله یې ورواړوله.
دلواړګي خلکو ته پښتانه لواړ ګیني وایی.
دلواړګینیوپه اړوند دپښتو دغزل بابا امیر حمزه شینواری داسې وايي:
لواړګینی دشاعرانو قدر نه کا
غور ځولي یې لعلونه په ډیران دي
