جیرالد رودولف فورډ (د ۱۹۱۳ز کال جولای ۱۴مې نه تر د ۲۰۰۶ز کال د ډسمبر۲۶مې) یو امریکایيسیاستوال و، چې له ۱۹۷۴ز کال نه تر ۱۹۷۷ز کال پورې یې د متحده ایالاتو د ۳۸م ولسمشر په توګه دنده ترسره کړه. تر دې مخکې یې په ولسي جرګه کې د جمهوري غوښتونکو ګوند د مشر په توګه او بیا له ۱۹۷۳ز نه تر ۱۹۷۴ز کال پورې د امریکا د ۴۰م مرستیال ولسمشر په توګه دنده ترسره کړه. کله چې  پخواني ولسمشر ریچارډ نیکسن په ۱۹۷۴ز کال کې استعفا وکړه، فورډ د نیکسون پر ځای د ولسمشر په توګه وټاکل شو.<ref>{{cite web|title=President Ford Inaugural Ceremony|url=https://www.c-span.org/video/?8670-1/president-gerald-fords-inaugural-ceremony|website=C-SPAN.org|publisher=[[C-SPAN]]|access-date=January 25, 2021|language=English|date=August 9, 1974}}</ref>

فورډ د نبراسکا په اوماها کې زېږېدلی او د میشیګان په ګرینډ ریپډز کې ستر شوی و. فورډ د میشیګان په پوهنتون کې زده کړې وکړې او هلته د ښوونځي د فوټبال ډلې ​​​​غړی شو، چې دوه ملي اتلولۍ یې هم وګټلې. فورډ خپل سیاسي فعالیت په ۱۹۴۹ز کال کې د متحده ایالاتو د میشیګان د کانګرس له پینځمې ناحیې نه د استازي په توګه پیل کړ، چې د ۲۵کلونو لپاره یې د استازي په توګه دنده ترسره کړه او وروستي نهه کاله د ولسي جرګې د اقلیت مشر په توګه پاتې شو. د ۱۹۷۴ز کال په اګست کې د ولسمشر نیکسون له استعفا وروسته، فورډ سملاسي ولسمشر شو.<ref>{{cite web|title=9 Things You May Not Know About Gerald Ford|url=https://www.history.com/news/9-things-you-may-not-know-about-gerald-ford|website=History.com}}</ref>

فوړډ د ولسمشر په توګه د هیلسینکي تړون لاسلیک کړ، چې په سړه جګړه کې د کړکېچ کمولو پر لور یو حرکت وبلل شو. د فورډ له ولسمشرۍ نه ۹میاشتې وروسته سویلي ویتنام سقوط وکړ او د ویتنام په جګړه کې د متحده ایالاتو ښکېلتیا په اساسي ډول پای ته ورسېده. په هېواد دننه، فورډ په خپلو څلورو لسیزو کې د مخ پر زیاتېدوونکي انفلاسیون او اقتصادي کړکېچ په شتون کې د ډېر خراب اقتصاد مشري وکړه. هغه په خپل ​​یوخورا جنجالي عمل کې، د واټر ګیټ په قضیه کې د ریچارډ نیکسون د ونډې لپاره هغه ته بښنه وکړه. په ۱۹۷۶ز کال د جمهوري غوښتونکو د ولسمشرۍ د ټاکنوپه لومړي کمپاین کې، فورډ د جمهوري غوښتونکو نوماندۍ لپاره د کالیفورنیا پخوانی والي رونالډ ریګن ته ماته ورکړه. هغه د ولسمشرۍ په ټاکنو کې د ډیموکرات ګوند سیال جیمي کارټر پر وړاندې، چې د جورجیا پخواني والي و، د لږو رایو په توپیر ماته ومنله. د تاریخپوهانو او سیاست پوهانو سروې فورډ د ټیټ اوسط ولسمشر په توګه درجه بندي کړې.<ref name="'70s">{{cite book|title=How We Got Here: The '70s|last=Frum|first=David|author-link=David Frum|year=2000|publisher=Basic Books|location=New York City|isbn=978-0-465-04195-4|pages=xxiii, 301|url=https://archive.org/details/howwegothere70sd00frum}}</ref><ref name="Lenczowski">{{cite book|author=George Lenczowski|title=American Presidents, and the Middle East|year=1990|isbn=978-0-8223-0972-7|pages=142–143|publisher=Duke University Press|author-link=George Lenczowski}}</ref><ref>{{cite news|url=http://www.cnn.com/2009/POLITICS/02/16/presidential.survey/|title=Lincoln Wins: Honest Abe tops new presidential survey|publisher=[[CNN]]|date=February 16, 2009|access-date=December 2, 2020}}</ref><ref>{{cite web|url=https://www.c-span.org/presidentsurvey2017/?page=overall|title=Presidential Historians Survey 2017|publisher=C-SPAN|access-date=December 2, 2020}}</ref><ref>{{cite web|title=Presidents 2018 Rank by Category|url=https://scri.siena.edu/wp-content/uploads/2019/02/Presidents-2018-Rank-by-Category.pdf|access-date=December 2, 2020}}</ref>

== لومړنی ژوند ==
فورډ د ۱۹۱۳ز کال د جولای په ۱۴مه د نیبراسکا  په اوماها کې وزېږېد. هغه د ډوروتي ایر ګارډنر او لیسلي لینچ کینګ سینیر یوازینی بچی و، چې پلار یې د وړیو سوداګري کوله. ګارډنر د خپل زوی له زېږون نه  شپاړس ورځې وروسته له کینګ نه جلا شوه. ګارډنر او کینګ د ډسمبر په ۱۹۱۳ز کال کې طلاق واخېست او هغې د خپل زوی بشپړه پالنه وکړه. د فورډ پلرنی نيکه چارلس هنري کینګ تر ۱۹۳۰ز کال پورې د هغه له مرګ نه لږ وخت دمخه هم د فوړډ ملاتړ کاوه.<ref>{{cite book|author=Young, Jeff C.|title=The Fathers of American Presidents|year=1997|isbn=978-0-7864-0182-6|publisher=McFarland & Co.|location=Jefferson, NC|url-access=registration|url=https://archive.org/details/fathersofamerica0000youn}}</ref>

فورډ وروسته وویل چې: پلار یې خپله مېرمن وهله. جیمز ایم کینن د فورډ د ژوندلیک په اړه لیکلي دي چې: د فورډ د مور او پلار جلا کېدل او طلاق هغه وخت رامنځته شو ،کله چې د فورډ له زېږون نه څو ورځې وروسته، د هغه پلار لیسلي کینګ د قصابي چاړه واخیسته او د خپلې مېرمنې، زوی او د فورډ نرسې د وژلو ګواښ یې وکړ. د ۱۹۱۷ز کال د  فبروري په لومړۍ د فورډ مور ګارډنر له ګیرالډ روډولف فورډ سره واده وکړ.<ref name="ford-Nebraska">{{Cite news|url=http://www.foxnews.com/wires/2006Dec27/0,4670,FordNebraska,00.html|title=Nebraska-born Ford Left State as Infant|last=Funk, Josh|date=December 27, 2006|access-date=September 2, 2009|archive-url=https://web.archive.org/web/20110429040023/http://www.foxnews.com/wires/2006Dec27/0%2C4670%2CFordNebraska%2C00.html|archive-date=April 29, 2011|work=Fox News|agency=Associated Press|url-status=dead}}</ref><ref name="pbs-knife">{{cite web|last=Cannon|first=James|url=https://www.pbs.org/newshour/character/essays/ford.html|title=Gerald R. Ford|website=Character Above All|publisher=Public Broadcasting System|access-date=December 28, 2006}}</ref>

== د جیرالډ فورډ ولسمشرۍ (۱۹۷۴ز کال نه تر ۱۹۷۷ز کال پورې) ==

=== بهرنۍ تګلاره ===
فورډ له شوروي اتحاد او چین سره د کړکېچ کمولو تګلارې ته دوام ورکړ او د سړې جګړې کړکېچونه یې هم لږ کړل. د نیکسون د ولسمشرۍ د وخت د ستراتیژیکو وسلو د محدودیت تړون (SALT) لا هم شتون درلود. د چین او امریکا ترمنځ ترینګلې اړیکې چې د نیکسون د سفر له امله منځته راغلې وې، د۱۹۷۵ز کال په ډسمبر کې  فورډ د خپل سفر له لارې بیا پیاوړې کړې.  نوموړي په ۱۹۷۵ز کال کې له شوروي اتحاد سره د هیلسینکي تړونونه لاسلیک کړل، دا یو خپلواک نا دولتي سازمان و چې د اطاعت او نظارت لپاره رامنځته شوی و، چې وروسته د بشري حقونو څار ادارې ته بدله شوه.<ref name="Challenges1970">{{cite book|last=Mieczkowski|first=Yanek|title=Gerald Ford and the Challenges of the 1970s|publisher=[[University Press of Kentucky]]|location=Lexington, Kentucky|year=2005|isbn=978-0-8131-2349-3|pages=283–284, 290–294}}</ref><ref name="chinatrip">{{cite web|url=http://www.ford.utexas.edu/avproj/china.htm|title=Trip To China|website=Gerald R. Ford Presidential Library|publisher=University of Texas|access-date=December 31, 2006}}</ref><ref name="hrw">{{cite web|url=https://www.hrw.org/about/whoweare.html|title=About Human Rights Watch|publisher=Human Rights Watch|access-date=December 31, 2006}}</ref><ref name="Helsinki Accords">{{cite web|url=http://www.usa-presidents.info/speeches/helsinki.html|title=President Gerald R. Ford's Address in Helsinki Before the Conference on Security and Cooperation in Europe|publisher=USA-presidents.info|access-date=April 4, 2007|url-status=dead|archive-url=https://web.archive.org/web/20071010085836/http://www.usa-presidents.info/speeches/helsinki.html|archive-date=October 10, 2007}}</ref>

فورډ په ۱۹۷۵ز کال کې د (G7) صنعتي هېوادونو (په پیل کېG5 ) په پرانست غونډه کې ګډون وکړ او د کاناډا غړیتوب یې تضمین کړ. هغه په ​​۱۹۷۴ز کال کې په یوه وینا کې وویل: «مونږ په یوه تړلې نړۍ کې ژوند کوو، نوباید د ګډو اقتصادي ستونزو د حل لپاره په ګډه کار وکړو».<ref name="canadaG7">{{cite news|url=http://www.cbc.ca/canada/story/2006/12/27/ford-canada.html|title=President Ford got Canada into G7|date=December 27, 2006|publisher=Canadian Broadcasting Company|access-date=December 31, 2006}}</ref>

==== ویتنام ====
د فورډ د ولسمشرۍ پر مهال د ویتنام اوږده جګړه  یوه له سترو ګواښونو نه وه. د شمالي ویتنام پر وړاندې د امریکا یرغلیز عملیات د پاریس د سولې تړون سره سم،چې د ۱۹۷۳ز کال د جنوري په ۲۷مه لاسلیک شو، پای ته ورسېدل. دغه تړون په شمالي او سویلي ویتنام کې اوربند اعلان کړ او د امریکا د جنګي بندیانو خوشې کولو غوښتنه یې کوله. همداراز دغه تړون د ویتنام ځمکنۍ بشپړتیا تضمین کړه او د ۱۹۵۴ز کال د جنیوا کنفرانس په څېر، په شمال او سویل کې د ملي ټاکنو غوښتنه وشوه. د پاریس د سولې تړون له ویتنام نه د امریکايي ځواکونو د وتلو لپاره شپېته ورځې وخت وټاکه. دغه تړون د متحده ایالاتو د ملي امنیت سلاکار هنري کیسنجر او د شمالي ویتنام د پولیټ بیورو د غړي لی دیک تو له خوا لاسلیک شو. <ref>{{cite book|editor=Church, Peter|title=A Short History of South-East Asia|location=Singapore|publisher=John Wiley & Sons|year=2006|pages=193–194|isbn=978-0-470-82181-7}}</ref>

کله چې د شمالي ویتنام ځواکونو د پرمختګ تګلاره غوره کړه، په دغه وخت کې فورډ د امریکا له کانګرس نه غوښتنه وکړه، چې د سویلي ویتنام لپاره د ۷۲۲میلیونه ډالرو مرستې کڅوړه تصویب کړي دا هغه فنډونه وو، چې د نیکسون دولت یې ژمنه کړې وه، خوکانګرس په پراخه کچه د دغې مرستې پر ضد منفي رایه ورکړې وه. د شمالي ویتنام ولسمشر، تیو د۱۹۷۵ز کال د اپریل په ۲۱مه استعفا ورکړه او د خپل هېواد د سقوط لامل یې د متحده ایالاتو د ملاتړ نشتوالی په ګوته کړ. فورډ دوه ورځې وروسته د اپریل په ۲۳مه په ټیولاني پوهنتون کې وینا وکړه. په دې وینا کې هغه اعلان وکړ،چې: «د ویتنام جګړه تر هغه ځایه، چې په امریکا پورې تړلې وه، پای ته رسېدلې ده». <ref name="Brinkley1">{{cite book|author=Brinkley, Douglas|year=2007|title=Gerald R. Ford|isbn=978-0-8050-6909-9|publisher=Times Books|location=New York, NY|pages=[https://archive.org/details/geraldrford0000brin_o0c0/page/89 89–98]|url=https://archive.org/details/geraldrford0000brin_o0c0/page/89}}</ref>

د یو لړ نظامي عملیاتو په ترڅ کې ۱۳۷۳ امریکايي اتباع او۵۵۹۵ ویتنامي او د نورو هېوادونو اتباع د سویلي ویتنام پلازمېنې سیګون نه وایستل شول. په دې عملیاتو کې د امریکا پوځي او هوايي چورلکو د سیګون له سقوط سره سمدلاسه د اپرېل له ۲۹نه تر ۳۰پورې د شاوخوا ۲۴ساعتونو په موده کې د متحده ایالاتو سمندري بېړیو ته د ساحل نه بهر وایستل شو. د عملیاتو په لړ کې د سویلي ویتنام ډېرې چورلکې په بېړیو کې راښکته شوې او خلک یې واېستل، تر څو په بېړیو کې د نورو خلکو د ځای پر ځای کولو لپاره هم ځای پیدا شي.<ref>{{cite book|title=The Vietnam War: An Almanac|last=Bowman|first=John S.|publisher=Pharos Books|year=1985|isbn=978-0-911818-85-7|page=[https://archive.org/details/vietnamwaralmana00bowm/page/434 434]|url=https://archive.org/details/vietnamwaralmana00bowm/page/434}}</ref>

ډېری ویتنامي اېستل شوو اتباعو ته اجازه ورکړل شوه، چې د اندوچین د کډوالۍ او پناه غوښتونکو د مرستې قانون له مخې متحده ایالاتو ته داخل شي. د ۱۹۷۵زکال قانون ۴۵۵میلیونه ډالره د اندوچینی کډوالو د ځای پر ځای کولو د لګښتونو لپاره اختصاص کړل. په ټولیز ډول په۱۹۷۵زکال کې ۱۳۰۰۰۰ویتنامیان امریکا ته ولاړل.<ref>Plummer Alston Jones (2004). "''[[iarchive:stillstrugglingf00jone_0/page/84|Still struggling for equality: American public library services with minorities]]''". Libraries Unlimited. p.84. {{ISBN|1-59158-243-1}}</ref><ref>{{Cite book|first=William Courtland|last=Robinson|url=https://books.google.com/books?id=_rjiOXMRd4sC&pg=PA127|title=Terms of refuge: the Indochinese exodus & the international response|publisher=Zed Books|year=1998|page=127|isbn=978-1-85649-610-0}}</ref>

== د فوړډ مړینه ==
فورډ د ۲۰۰۶ز کال د ډسمبر په ۲۶مه نېټه د کالیفورنیا په رانچو میراج سیمه کې په خپل کور کې د ۹۳کلونو او ۱۶۵ورځو په عمر د شریانونو د بندښت له امله مړ شو او په دې ډول فورډ د متحده ایالاتو تر ټولو د اوږد عمر لرونکيولسمشر په توګه وپېژندل شو. هغه د ولسمشر هیري ایس ټرومن د۳۴م تلین پر مهال مړ شو.<ref name="preseulog">{{cite news|url=https://www.nytimes.com/2007/01/02/world/americas/02iht-web.0207ford.4080367.html|title=Bush and ex-presidents eulogize Gerald R. Ford|date=January 2, 2007|work=The New York Times|author=Stout, David|access-date=September 3, 2009}}</ref><ref name="deathofford">{{cite news|last1=Naughton|first1=James M.|last2=Clymer|first2=Adam|url=https://www.nytimes.com/2006/12/27/washington/27webford.html|title=Gerald Ford, 38th President, Dies at 93|date=December 27, 2006|newspaper=The New York Times|access-date=October 19, 2009}}</ref><ref>DeFrank T: Write It When I'm Gone, G. Putnam & Sons, New York, NY, 2007.</ref>

== سرچینې ==
