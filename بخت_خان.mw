'''بخت خان'''  يا '''جنرال بخت خان بړېڅ''' يو افغان پوځي مېړنی ځوان و چې د زوکړې نېټه ېې پوره نده مالومه خو د ۱۸۵۷م.زېږديز کال شاوخوا د دېرشو کلونو په عمر ياد شوی .
== مخينه ==
جنرال بخت خان بړېڅ  د بخت خان په نامه شهرت موندلی و . دی د [[عبدالله خان ضيغم]] زوی و ، چې د نواب [[ نواب حافظ الملک حافظ رحمت خان بړېڅ|حافظ الملک حافظ رحمت خان بړېڅ]] د کورنۍ له مهمو غړو څخه ګڼل کېده . 
د [[هند]] د آزادۍ په جګړه کې بخت خان بړېڅ يو فعال پوځي بولندوی و . د همدې فعالې ونډې څخه ېې د عمر اټکل شوی چې ویل کېږي دغه مهال به نوموړی د دېرشو يا پنځه دېرشو کلونو په شاوخوا کې و .  نوموړی د پرنګيانو په توپخانه کې نوکر شو ، خو د لږې مودې وروسته چې کله ېې د انګرېز نارواوې وليدې نو د هغه د پښتني او اسلامي اخلاقو له کبله چې ېې درلودې ځان خپلواکه کړ . دی د تېر مهال د تاریخ په کتو ، د عالمانو سره ناستې پاڅې د غزا او جرګو په هکله د مالوماتو ترلاسه کولو په لړ کې دېته اړ شو چې د انګرېزانونوکري پرېږدي او  په مقابل کې ېې راپورته شي . 
== زده کړې == 
جنرال بخت خان خپل د وخت دوديزه علوم لوستلي و او همدا رنګه ېې د جنګ فنون هم په ښه توګه زده کړي و . 
== دهند جګړې کې  ونډه ==
کله چې په کال ۱۸۷۵م .ز له ميرټهـ څخه تر کلکتې پورې د يرغلګرو پرنګيانو پر خلاف د هند د آزادۍ جنګ ونښت ، جنرال بخت خان بړېڅي د روهيلکهنډ په برېلي کې د خپل پير سرفراز علی شاه څخه د جهاد اجازه او فتوا واخيستله . د همدې کال د مۍ د مياشتې په ۲۹مه نېټه ېې د توپ په يوه ډز سره په بريلي کې د سپېڅلي جهاد اعلان وکړ او د مې په يودېرشمه نېټه ېې نواب خان بهادر خان بړېڅي د روهيلکهنډ د نوابۍ په دريڅ کېناوه .
== د روهيلکهنډ نواب او سکه وهل==
د روهيلکهنډ نواب خان بهادر خان بړېڅ نومېده . دی د نواب رحمت الله خان بړېڅ لمس و چې د بخت خان په مېړانې او ټينګ تدبير سره ېې پر (برېلي) ولکه جوړه کړه او شاوخوا سيمې هم د هغه ولکې ته ورغلې . بخت خان ، خان بهادر خان ته د ( بهادر شاه) لقب ورکړ . ده لومړی ( بدايون )  ونيو بيا له فرخ آباد نومي سيمې څخه  تېر شو پر (بلب ګړهـ ) وروخاته او دلته د بهادرشاه (نواب خان بهادرخان بړېڅي ) سکه جاري شوه .
