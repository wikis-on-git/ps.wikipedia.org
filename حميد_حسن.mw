د افغانستان تر ټولو تيز بالر چې په انگلستان کې د ايم سي سي له خوا هم لوبې کړي دي

د ١٩٨٧ کال د جون په لومړۍ نېټه ننگرهار کې زيږيدلى دى

حميد حسن د في ساعت ١٤٠ کيلومتره په رفتار تيز بالينگ کوي چې د کريکټ په لوبه کې خورا تيز بالينگ بلل کيږي .

دۀ د افغانستان له خوا تر ټولو ډير مخالف لوبغاړي سوځولي دي .

که څه هم د لوبډلې کپتان دۀ ته تر نورو وروسته توپ ورسپاري خو بيا هم د دۀ تيزي ډيرو ښو منډه جوړونکو ته هم لوبه گرانه کړې ده .

حميد حسن له محمد نبي عيسى خيل سره په گډه د انگلستان پخواني کپتان مايک گيټينگ د دې وړ بللى و چې د أي سي سي له خوا په انگلستان کې لوبه وکړي .

دۀ يو کال د انگلستان په کلبونو کې هم لوبه وکړه او وستايل شو .

د افغانستان له خوا د حميد حسن د برياليتوب يوه نخښه دا ده چې د غوراوي په پنځم او څلورم پړاو کې دۀ د ټولو بالرانو په کتار کې تر ټولو ډير لوبغاړي سوځولي و .

حميد حسن تر اوسه يوازې ٢٩ مندي کړي دي تر ټولو ډيرې يې اووه مندې وې او د منډو اوسط يې ٧.٢٥ دى ، خو په بالينگ کې يې بيا د ١٤.٢١ په اوسط ٥١ لوبغاړي سوځولي دي .

د دۀ تر ټولو ښه بالينگ د ٢٧ منډو په بدل کې د څلورو لوبغاړو سوځول و .

[[وېشنيزه:د کرکټ ملي لوبډله]]
[[انځور:حمید حسن.jpg]]
