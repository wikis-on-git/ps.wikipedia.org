ملا فيض الله د [[ملا بابړ]] زوی او د خپل وخت عالم، مدرس او په [[عربي ژبه|عربي]]، [[پاړسي ژبه|پاړسي]] او [[پښتو]] ژبو د تصنيفاتو څښتن، [[شاعر]] او پياوړی [[ليکوال]] او په احمدشاهي عصر کي د وخت واکمنانو ته د درناوي وړ شخصيت وو. ارواښاد عزيزالدين وکيلي پوپلزی ليکي چي لوی [[احمد شاه درانی|احمدشاه بابا]] د خپل زوی تيمور (وروسته [[تېمور شاه دراني|تيمورشاه]]) د ښووني روزني کار د څو تنو عالمانو، خطيبانو، اديبانو او منشيانو پر غاړه اچولی وو چي په دغه ډله کي ملافيض الله هم وو. <ref>{{Cite book|last=وکيلي|first=عزيزالدين|author-link=|year=۱۳۴۶ ش|title=تيمور شاه درانی}}</ref>

نوموړی د اشرف الوزرا وزير شاه ولي خان باميزي د کورنۍ استاد هم وو او وزير ورته په درنه سترګه کتل. د همدغه ادارت اغېزه به وه چي د ملافيض الله کورنۍ ته د [[کندهار]] ښار د باميزو په کوڅه کي زړې جامع ته نژدې د استوګني له پاره ځای ورکړل سوی وو او کورونه ئې د نوموړي وزير د کور جنوبي خوا ته پراته وه.
