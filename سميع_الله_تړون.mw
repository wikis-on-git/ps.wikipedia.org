[[دوتنه:سميع الله تړون.JPG|کيڼ|بټنوک|250px|سميع الله تړون]]
'''سميع الله تړون''' 

== مخينه ==
يم د پلار نوم مې حاجي مکرم خان او د نيکه نوم مې محبوب دی په ۱۳۵۹ لمريز کال د کونړ ولايت د وټه پور ولسوالۍ د کرمول په کلي کې زيږېدلی يم کله چې له وطن نه د مهاجرو کاروانونه پېل شول نو مونږ هم ددغې کاروانونو سره ملګری شول او د باجوړ په پنډغالو کی مو واړول لومړی زده کړی می هم هلته پوره کړي او کله چی بېرته وطن ته راستانه شو نو په پېل کې می په خپل کی کې مدرسه شروع کړه او د قرانکري حفظ می هم شروع کړ خو لږ وخت وروسته هغه مدرسه بنده شوه او زه هم اسداباد ته راغلم او د عمراخان په لېسه کی شامل شوم د ليسي په دوران کي می د پښتو ادب سره ډيره مينه وه او کله کله به مو په ليسه کی ادبی مشاعری هم جوړولی په ۱۳۷۴ کال کی می په شعر ليکلو پېل وکړ او تخلص می هم پر ځان ( تړون ) کېښود په ۱۳۷۸ کال کي مي ثانوي زده کړی بشپړی کړی او سم دواره د ننګرهار پوهنتون ته د کانکور د ازموينې لپاره ولاړم په کانکور کی د حقوقو پوهنځي ته بريالی شوم او ښه په شوق مي د حقوقو پوهنځی ولوست

== زده کړې ==
د پوهنځي په جريان کي د شعرونو دوه کتابونه چی د يوه نوم (تاته دي درپاتې وي) او د بل نوم ( زه دې نور نوم په ژبه نه اخلمه ) له چاپه راوتلي وو خو ددې ترڅنګ مي د خوځښت په نوم يوه تونده سياسي مجله هم چلوله چی په سيمه د پوره شهرت درلودونکې وه کله چی له پوهنځی فارغ شوم نو يو شمير دندی مي هم اجرا کړی چی د هغې له جملی نه يوه دنده  می د کونړ د غازي اباد ولسوالۍ دنده وه چی زه هلته ولسوال وم  خو خپل فرهنګی کارونه می تر اوسه دوام لري په اوس وخت کی مي د شعرونو بل کتاب د ( بلا لاس) په نوم له چاپه راوتلی دی 
او د خپل ورځني ژوند لپاره په تجارت بوخت يم

== دندې ==

== د شعر يوه بېلګه ==
<center>ګډ غزل 
{{شعر}}{{ب|خفه کيږه مه جانانه زما مينه درسره ده|درته وايمه  يي  ګرانه زما مينه درسره ده}}
{{ب|اي زما د زړه پرهره ، محبت پسې رنځوره|خداي دې مه کړه بې درمانه زما مينه درسره ده}}
{{ب|دا د اور بڅري ياره تر مونږ نه شي رسېدلي|هيڅ ويرېږه مه له چانه زما مينه درسره ده}}
{{ب|شاته مه راګوره ياره ټکني به شې تورتم دي|زه به مخکې شم له تانه زما مينه درسره ده}}
{{ب|دا د زړه غمي مې ياره که هر څومره قېمتي دي|درکومه يي ارزانه زما مينه درسره ده}}
{{ب|تاته سل قسمه وکړم خوباور دې په ما نه شي|نه پوهېږې بې قرانه زما مينه درسره ده }}
{{ب|سيپارې او اياتونه ، راته زده لکه اوبه دي|ستا د سترګو له ګردانه زما مينه درسره ده}}
{{ب|د بيلتون بلا دې بو ، راباندې کړي رنګ مې ژېړ دي|زړه يې ويستي دي له ما نه زما مينه درسره ده}}
{{ب|په تڼاکو پښو درشم په ويرجنو سترګو راشم|څومره ورک يمه له ځانه زما مينه درسره ده}}
{{ب|تور ښامار د تهمتونو توره شپه ده زړه مې رپي|يمه ډېره پرېشانه زما مينه درسره ده}}
{{ب|ستا هر پل زما په سترګو زمونږ چم ته ستړي مه شې|خداي دې مه کړه سرګردانه زما مينه درسره ده}}
{{ب|دا يوه خبره وکه د ښامار دې لاس ازاد وي|ته زما يي مومن خانه زما مينه درسره ده}}
{{ب|که مې خيال ته غزل راشي نو ضرور به ورته وايم|څه دې راوړه له اسمانه زما مينه درسره ده}}
{{ب|که په دې شرط مې ورک شوي امېل بېرته راکوې نو|ځه زه وايمه قربانه زما مينه درسره ده}}
{{ب|زما ستا په لور سجده ده دا په کوم کفر اخته يم|راته ګران يي له ايمانه زما مينه درسره ده}}
{{ب|رڼاګانې درته اخلم يو دزلفو تار دې راکه|زه چې ځم تر هندوستانه زما مينه درسره ده}}
{{ب|زه چې ځمه زړه مې نه ځي تاته بېرته راستنېږي|پام چې ته نه شې روانه زما مينه درسره ده }}
{{ب|د ازل په ورځ مې کړي د غزل په نوم تړون دي|مخکې ځه د شعر کاروانه زما مينه درسره ده  }}
{{د شعر پای}}
</center>
