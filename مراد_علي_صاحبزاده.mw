'''مراد علي صاحبزاده''' په  ۱۲۲۰ ق كال د ننګرهار ولايت د كامې په ولسوالۍ كې وزېږېد د هغه پلار ستر ستانه حضرت سيد عبدالرحمن السيلاني مشهور په فقير صاحب دى چې د كامې په ولسوالۍ كې ښخ دى او له همدې كبله د هغه ټبر ته د فقير صاحب د ورثې خطاب كېږي.

حضرت مراد علي صاحبزاده (رح) له نن څخه ۱۴۷ كاله پخوا قرآن عظيم الشان په دوو ټوكو كې په پښتو ژبه وژباړه چې څو ځلي په كلكته او پېښور كې خپور شوى دى، برسېره پر دې حضرت مولانا ليكوال، شاعر او د نحوې او صرف پياوړى استاد چې د يو شمېر ترسره شويو څېړنو له مخې په دغو برخو كې د ۲۴ اثارو او تصانيفو خاوند دى.

د كامې ولسوالۍ ځوانانو د خپلو مشرانو په سلا مشوره په ګران هېواد كې د اوسني پرانيستې فضا په اغېزمنتوب وپتېيله چې د جګړه ځپلي هېواد د معنوي رغونې په بهير كې خپله ونډه سرته ورسوي او د همدې موخې لپاره يې د يوې فرهنګي او اجتماعي ټولنې د جوړېدو تكل وكړ او ټولنه يې د هېواد د يوه علمي، مذهبي او فرهنګي شخصيت لوى مفسر، ليكوال او شاعر حضرت مراد علي صاحبزاده (رح) په نوم چې په پښتو، دري، عربي او اردو ژبو اثار لري ونوموله.

[[وېشنيزه:پښتانه]]
[[وېشنيزه:پښتانه مفسرين]]
[[وېشنيزه:پښتانه ليکوال]]
