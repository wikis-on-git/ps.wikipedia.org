[[دوتنه:12leadECG.jpg|بټنوک|325px|د يوه ۲۶ کلن نارينه، د ۱۲ ليډونو الېکټروکارډيوگرافي.]]
'''زړه گراف''' يا '''الېکټروکارډيوگرافي''' ''(په انگرېزي: Electrocardiography)'' ('''اي سي جي''' يا '''اي کې جي''' د [[آلماني ژبه|الماني]] ''الېکټروکارډيوگرام'' لنډون) د وخت په يوې ټاکلې مودې کې په ټټر او د بدن په نورو برخو کې د زړه د برېښنايي بهير د کچې موندنې کړنې او د همدغې کړنې تعبير ته وايي. دغه کړنه د الېکټرودونو، چې په بدن پورې نښلول کېږي، او د يوې باندنۍ الې په مرسته چې برېښنايي چارجونه د کاغذ په مخ کاږي ترسره کېږي.<ref name="LHC">{{cite web | url=http://www.lifehugger.com/doc/120/ecg-100-steps | title=ECG- simplified. Aswini Kumar M.D | publisher=LifeHugger | accessdate=2010-02-11}}</ref> هغه ثبت شوی گراف چې د همدغې عمليې نه وروسته لاس ته راځي د '''الېکټروکارډيوگراف''' په نامه يادېږي او هغه کاغذ چې همدا گراف پرې کښل شوی وي '''الېکتروکارډيوگرام''' بلل کېږي.

د دې نومونې آرپوهه دا څرگندوي چې همدا لغت د يوناني ژبې د "الېکټرو"، "کارډيو" او "گراف" د وييونو يو تړنگ نوم دی چې "الېکټرو" د "برېښنايي کړنو"، "کارډيو" د "زړه" او "گراف" د "کښلو" په مانا دی.

اکثراً اي سي جي په انسانانو کې د زړه اړونده تشخيصي کتنو او يا هم په انساني زړه باندې د څېړنو په بهير کې کارېږي، خو په ژويو کې هم د ساينسي څېړنو په موخه کارېدای شي.

== سرچينې ==
<references/>‎
