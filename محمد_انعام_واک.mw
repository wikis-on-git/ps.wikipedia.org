[[Image:Wak.PNG|thumb|289px|انجنير محمد انعام واک]]
'''انجنير محمد انعام واک''' د محمد اجان زوی  د ١٣٣٣ لمريز کال د ليندۍ ( ١٩٥٤ ډسمبر ) په مياشت کښي د ننګرهار ولايت د سره رود په ولسوالي کي زېږېدلی دی . 

== زده کړي  ==
د ١٩٦١   څخه تر ١٩٧٢ زېږديز کال پوري يې لومړنۍ زده کړي دليسې تر کچي بشپړي کړي دي . 

( ١٩٧٣ – ١٩٧٧  ز ) د کابل پوهنتون دطبيعي علومو د پوهنځي دځمکي پېژندني د ليسانس دوره .

( ١٩٧٧ – ١٩٧٧ ز ) شپږ مياشتنی عسکري خدمت ( تعليمي غنډ – ننګرهار ) 

( ١٩٨٧ – ١٩٨٨ ز ) دکمپيوټر زده کړه پېښور 

( ٢٠٠٢ – ٢٠٠٤  ز) د ناروېژي ژبي زده کړه ، داوسلو پوهنتون د تاريخ اوفلسفې د پوهنځي د ناروېژي ژبي کورس – اوسلو .

٢٠٠٣ ز کال دانګريزي ژبي ازموينه د لورنسکوګ عالي لېسه -  ناروې .

٢٠٠٤ ز کال د اوسلو پوهنتون د ټولنيزي انسان پېژندني Social Anthropology   د څانګي محصل .

== علمي او څېړنيز کارونه  ==

( په ټولنيز ه اوسياسي برخه کي )

په ختيځ نورستان کي د اپيني نشه يانو سروې ، واک فونډېشن  ، ( د ORA International چاپ ١٩٩٨ پېښور ) .

١٩٩٤ زېږديز کال  د ننګرهار ولايت د سره رود په ولسوالۍ کي د اپينو د توليد د کموالي سروې ( واک فونډېشن   ، ننګرهار )

١٩٩٤ زېږديز کال په ننګرهار اولغمان کي د اپيني نشه يانو سروې ( واک فونډېشن)

١٩٩٥ زېږديز کال  ( اسلامي بنسټ پالنه ) ناچاپ څېړنه .

( ١٩٩٦ – ١٩٩٨ ز )  ( پښتونولي اواسلام)  يوه ناچاپ  څېړنه .

== کار او تجربه  ==
=== په افغانستان  او پاکستان کي  ===
ښاغلی واک په ١٩٨٢ زېږديز  کال دپاکستان هيواد ته مهاجر شو .

( ١٩٧٨ – ١٩٨٢ ز ) دافغانستان د کانو او صنايعو د وزارت جيولوجيست .

( ١٩٨٨ – ١٩٨٩ ز ) له افغان کډوالو سره د ډنمارک د کمېټې  ( DACAAR) داوبو لګولو د څانګي مسلکي ساحوي کارکوونکی .

(  ١٩٨٨ – ١٩٩٣ ز )  په پېښور کي د ( افغان ملت ) دجريدې مسول مدير .

( ١٩٩٨ – ١٩٩٠ ز )  دافغان نادولتي موسسې ( AAA ) دبياودانولو د برخي مسول .

١٩٩٠ زېږديز کال دافغان  نادولتي موسسې  (  AAA)  مشر .

( ١٩٩١ – ١٩٩٦ ز )  د افغانستان له پاره د واک فونډېشن ( د افغانستان قومي جوړښت   The Ethnic Composition of Afghanistan ) د شپږ کلني پروژې مشر .

( ١٩٩٤ – ١٩٩٧ ز ) د افغانستان د بيا ودانولو دافغان غير دولتي موسسې ARDP  له پاره د ملګرو ملتونو د انکشافي پروګرام  UNDP/ OPS  سره د خوست په ولايت کي داوبو لګولو د يوې پروژې  د تړون لاسليک کوونکی اومشر .

( ١٩٩٠ – ١٩٩٤ ز ) د ARDP  مشر او بنسټ اېښودونکی .

( ١٠٩٤ – ١٩٩٥ ز ) د افغانستان له پاره د واک فونډېشن د خپرونکي اورګان ( مخدرات   The Drugs ) مياشتنۍ جريدې مسول مدير .

١٩٩٩ زېږديز کال _ د افغانستان له پاره دواک فونډېشن د ( طالبان څوک دي Who are the Taliban  ) د سروې او څېړني د پروژې مشر .

١٩٩٩ ز  -  دافغانستان له پاره دواک فونډېشن د( افغان نظرياتو د سروې   Afghan Opinion survey  ) دپروژې مشر .


=== په ايران کي  ===

( ١٩٨٣ – ١٩٨٦ ز ) دايران د بوشهر اواصفهان په ولايتونو کي دايران دبيا رغوني د وزارت د کانونو اواوبو د کمېټو انجنير .

=== په ناروې کي  ===

( ١٩٨٨ – تر اوسه (٢٠٠٥ ) ز کال ) د افغانستان له پاره دواک فونډېشن بنسټ اېښودونکی او مشر .

( سپټمبر ٢٠٠٢ – جولای ٢٠٠٤ ز ) د ناروې د اکه شوس په ايالت کي د افغان ماشومانو له پاره د مورنۍ ژبي ( پښتو ) ښوونکی .


== چاپ شوي اثار  ==

=== ټولنيز اوسياسي اثار  ===
#افغانستان : اسلامي بنسټپالنه اوافغاني ناسيوناليزم  -  په انګريزي ژبه ( پېښور ١٩٩٩ ) 
#افغانستان درېيم قوت  - په پښتوژبه  ( پېښور ١٩٩٩ ) 
#د افغانستان قومي جوړښت  - دافغانستان له پاره د واک فونډېشن د شپږ کلني پروژې راپور ،  دساپي دپښتوڅېړنو اوپراختيا د مرکز چاپ ( ١٩٩٨ پېښور ) 
#د افغانستان قومي جوړښت – په انګريزي ژبه د KOR  چاپ ( پېښور ١٩٩٩ ) 
#افغانستان : فډرالي سيسټم؟ - په پښتوژبه د  چاپ ( پېښور ١٩٩٩ ) 

=== شعرونه ===
#د شومه دم انګازې  - پښتوشعري ټولګه  ( پېښور ١٩٩٣ )  
#د شعر په برخه کي د ( مور ) دجايزې ګټونکی  ( ١٩٧٥ زېږديز کال  - کابل ) 
#د ( بوشهر دکانونو پېژندنه ) ، جنوبي ايران په فارسي ژبه  ( ايران ١٩٨٥ ) 
#په مرکزي ايران کي دغير فلزي منرالونو لومړنی راپور –  فارسي ژبه ( ايران ١٩٨٦ ) 

=== مقالې  ===
 
په کلتوري ، ټولنيزو اوسياسي برخو کي ديو شمېر مقالو ليکونکی .

=== سيمينارونه ===

ښاغلي واک  د ( ١٩٨٣څخه  تر ٢٠٠٥ )  کال پوري په هيواد کي دننه او بهر په يو شمېر علمي سيمينارونو کي د ګډون تر څنګ په ناروې کي د دوو علمي سيمينارونو جوړونکی دی : 
#په افغانستان کي دسولي او دموکراسۍ لرليد ( د ٢٠٠٣ زېږديز کال د سپټمبر اتمه نېټۀ  - ناروې ) 
#دنوميالي نارويژي ختيځ پوه اوپښتو ژبپوهاند ( ګيورګ مارګن سټېرن   ) سيمينار د ٢٠٠٤ کال د می دمياشتي پر اته ويشتمه .
#(  په افغانستان کي دملت جوړوني د لرليد ) د ۲۰۰۵ کال د نومبر پر اتلسمه نېټه د ناروې د ليلستروم په ښار کي جوړ شو .

== د شعر يوه بېلګه يې  ==
<center>
تلمه 
{{شعر}}{{ب|څومره چي تلم نه رسېدمه تلمه |خو بيرته نه راستنېدمه تلمه }}
{{ب|زه په وسله د محبت سمبال وم |له هر اجله تېرېدمه تلمه }}
{{ب|راپسي ژوند وکړلې کړيکي ډېري |په مرګ هم نه ايسارېدمه تلمه }}
{{ب|زه شومه اوښکه چي باړخو به ښکل کړم |خو په ګرېوان راڅڅېدمه تلمه }}
{{ب|هسي به ورک د وخت پېچومو کي شوم |لکه د لمر پنا کېدمه تلمه }}
{{ب|په لاس رانغله مرغلره هدف|که په خولو کي ډوبېدمه تلمه }}
{{ب|تنده زما وه د وصال د اوبو |په ثرابو نه غولېدمه تلمه }}
{{ب|شپې خو په تلو راتلو شوې ستړي ډېري |زه په شانه راګرځېدمه تلمه }}
{{ب|د غربت ټکنده غرمو دښتو کي|د شګي ګل وم ، ځلېدمه تلمه }}
{{ب|زه له خزانه ماڼېجن نه ومه |چي په سپرلي کي رژېدمه تلمه }}
{{ب|ډک له همته و تيندک د ميني |په مخ لوېدمه پاڅېدمه تلمه }}
{{ب|کله به ورک ، کله به وړاندي وروسته |لکه د سيوري ګرځېدمه تلمه }}
{{ب|په هر قدم کي و لاښونه پراته |له احترامه  ودرېدمه تلمه }}
{{ب|په حقيقت کي مي عدم شته نه و |ظاهر لوګی وم ورکېدمه تلمه }}
{{ب|وم لکه غشی د جفا د نظر |د يار له سترګو بېلېدمه تلمه }}
{{ب|کله جفا کي هم وفا ښکاره شي |زه په ژړا کي خندېدمه تلمه }}
{{ب|ارماني لاړم پښه نېولی نه شوم |که له افسوسه اېشېدمه تلمه }}
{{ب|تلمه د يار له کوڅې تېښته کي وم |خو  ورته لانژدې کېدمه تلمه }}
{{ب|مينه ښکاره مي تر اخېره نه کړه |دا زه ساده خو شرمېدمه تلمه }}
{{ب|افسوس چي پروت و خنډ د عقل منځ کي |نه چي رقيب نه ډارېدمه تلمه }}
{{ب|راسره مل د بل شي غم نه و هيڅ|بس زه په مينه لوبېدمه تلمه }}
{{ب|هسي کاذب هجرت ونه کړ ( انعام )|وطن ليلا نه جارېدمه تلمه }}
۱۹ زمری ۱۳۶۵ 

بندر بوشهر – ايران</center>




[[وېشنيزه: پښتانه شاعران]]
[[وېشنيزه:پښتانه ليکوال]]
[[وېشنيزه:پښتانه]]
[[وېشنيزه:افغانان]]
[[وېشنيزه:افغاني ليکوال]]
