<font face="Tahoma">'''مېرمن حليمه''' مشهوره په '''«ببو جانې»''' د عتيق الله خان لور او د ميرواعظه له اولادې څخه وه چې د پلار له خوا سيده او د مور له خوا د امير دوست محمد خان لمسۍ وه. ببو جانه د امير عبدالرحمن خان ډېره ګرانه ماندينه وه چې په هوښيارۍ او ښکلا يې شهرت درلود او هم يې له خلکو سره ډېره ښه رويه لرله، سخي او مېړه مخې مېرمن وه او تر اوسه په نورو کورنيو کې په ښه نامه يادېږي.

دې مېرمنې کله کله په دري ژبه شعرونه هم وييل چې د ښځو په مخصوص اخبار «ارشادالنسوان» کې چاپ شوي او ماته يې يوازې دا درې بيته د مرحوم محمد سرور ګويا په واسته لاس ته راغلي دي چې دلته يې د نمونې په توګه وړاندې کوم.

استقلال

از برای خدا بلند کنيد

بر سر خود لوای استقلال

باد شيرين دهان ملت ما

يا رب از ميوه های استقلال

ميکشم بعد از اين بديده خود

سرمه از خاک پای استقلال

وايي چې يو وخت امير عبدالرحمن خان د نرګسو يوه ګېډۍ ورته ولېږله چې دې مېرمنې دا بيت ورواستاوه:

نرګس صد برګ از دست شهنشايم رسيد

بر سر خود ماندم و بر چشم تر ماليدمش

دا هم وايي چې دا مېرمن پر امير عبدالرحمن خان دومره ګرانه وه چې امير به وييل: «ما تر اوسه شعر نه دی وييلی خو د ببوجانې د پاره يې وايم» او دا دوه بيتونه يې د هغې په ستاينه کې ووييل:

مهد عليا، صدر کبری بي بي عفت شيم

زآنکه از عزتش خوانده لست عيال محترم

الحق از مادر نزاده دختر همزاد او

صاحب علم و حيا ما و مايه جود و کرم


== سرچينې ==
پښتنې مېرمنې - ۲۵ مخ د بېنوا اثر - د کابل چاپ
