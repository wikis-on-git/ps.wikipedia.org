'''د فضايي اکتشاف راتلونکی''' د فضا تلسکوپي او فزیکي اکتشافات دي چې د روباتیکو فضايي بېړیو او انساني فضايي الوتنو په مرسته ترسره کېږي.

د فضايي اکتشاف لنډمهالي ماموریتونه چې د لمریزې منظومې په اړه د نویو معلوماتو په ترلاسه کولو متمرکز دي، د ملي او خصوصي سازمانونو له‌خوا پلانېږي او اعلانېږي. سپوږمۍ او مریخ ته د خدمې یا سپرو لېږدوونکو ماموریتونو لپاره ازمېښتي پروګرامونه شته تر څو هلته علمي سټېشنونه جوړ کړي، دا کار په راتلونکي کې هلته د دایمي مېشت‌ځایونو د جوړولو شونتیا برابروي. په اضافي اکتشافاتو کې اکتشافي سفرونه، د نورو سیارو او د هغوی د سپوږمیکو لپاره سټېشنونه جوړول شامل دي. له لمریزې منظومې بهر فزیکي اکتشافات به تر وړاندوېینې وړ راتلونکي پورې روباټیکه بڼه ولري. 

== د فضايي اکشتاف ګټې ==
په شلمه پېړۍ کې د فضايي سیالۍ تر مهال را وروسته پر فضايي اکتشاف د انسانانو او هېوادونو د پانګونې دلیل په پام وړ ډول بدل شوی دی. د شلمې پېړۍ په وروستیو کې فضايي اکتشافات د لومړنۍ فضايي الوتنې لپاره د شوروي اتحاد او متحدو ایالتونو تر منځ د سیالۍ له امله وشول. دا مهال خصوصي سکتور او ملي دولتونه یو ځل بیا پر فضايي اکتشاف پانګونه کوي. دا مهال یې انګېزه دا ده چې انسانان د ناوړه پېښو له ګواښه وژغوري او فضايي سرچینې وکاروي.<ref name="Munevar 38–40">{{Cite journal|last=Munevar|first=Gonzalo|date=2019-06-01|title=An obligation to colonize outer space|url=http://www.sciencedirect.com/science/article/pii/S0016328718302660|journal=Futures|series=Human Colonization of Other Worlds|language=en|volume=110|pages=38–40|doi=10.1016/j.futures.2019.02.009|s2cid=151089836|issn=0016-3287}}</ref>

=== د بېرونۍ فضا نیواک ===
ویل کېږي چې د فضا نیواک د یوې سیاره‌يي غمیزې یا ناوړه پېښې په مقابل کې د انساني تمدن د پایښت تضمینولو وسیله ده. د نورو سیارو نیواک د انسانانو د خورېدو امکان برابروي او بالاخره د یوې سیاره‌يي غمیزې په مقابل کې د پايښت احتمال ډېروي. د دې تر څنګ هغو اضافي سرچینو ته لاسرسی چې له فضا څخه یې را ایستلی شو، انساني وړتیاوې ډېرولی شي او تر ډېره حده ټولنې ته ګټه رسولی شي. د دغو سرچینو کارول او فضا ته د ککړتیا لرونکو صنایعو لېږدول کولای شي د ځمکې پر مخ د ګلخانه‌يي ګازونو انتشار کم کړي او په پایله کې یې د انرژۍ پاکې سرچینې رامنځته شي. د فضا د نیواک لپاره په لومړنیو خنډونو کې ټېکنالوژيکي او اقتصادي ننګونې شاملېږي.<ref name="Munevar 38–402">{{Cite journal|last=Munevar|first=Gonzalo|date=2019-06-01|title=An obligation to colonize outer space|url=http://www.sciencedirect.com/science/article/pii/S0016328718302660|journal=Futures|series=Human Colonization of Other Worlds|language=en|volume=110|pages=38–40|doi=10.1016/j.futures.2019.02.009|s2cid=151089836|issn=0016-3287}}</ref>

ډېر خصوصي شرکتونه په دې هڅه کې دي چې فضايي سفرونه کارند کړي، دوی هیله لري چې د فضایي سفرونو ټولیز لګښت او بالاخره د فضا د نیواک لګښټ راکم کړي. سپېس‌اېکس شرکت د بیا کارولو وړ «فالکون۹» توغندی را وایست او له همدې امله د کارند اکتشاف لپاره په دې هڅه کې مخکښ شرکت دی. د ناسا ادارې «ارټمیس» پروګرام په پام کې لري چې تر ۲۰۲۴ ز کال پورې یو بل سړی او لومړنۍ ښځه سپوږمۍ ته ورسوي او بالاخره تر ۲۰۲۸ ز کال پورې یو پایدار فضايي سفر رامنځته کړي. ارټمیس پروګرام د ناسا ادارې نهايي موخې ته د رسېدو لپاره یوه زینه ده او دا موخه مریخ ته رسېدل دي. <ref name="Seedhouse 2013">{{Cite book|last=Seedhouse|first=Erik|date=2013|title=SpaceX|url=http://dx.doi.org/10.1007/978-1-4614-5514-1|doi=10.1007/978-1-4614-5514-1|isbn=978-1-4614-5513-4}}</ref>

=== فضايي څېړنې ===
د فضا بې‌سارې ځانګړنې له ستور مزلو سره مرسته کوي، تر څو داسې څېړنې وکړي چې له دې پرته په ځمکه کې نه‌شي کېدای. پر دې سربېره، له فضا څخه د ځمکې لیدلوری له ساینس‌پوهانو سره مرسته کوي چې د ځمکې د طبیعي چاپېریال په اړه لا ډېره پوهه ترلاسه کړي. په نړیوال فضايي سټېشن کې د شویو څېړنو موخه دا ده چې د ځمکې پر مخ انساني تمدنونو ته ګټه ورسېږي او د فضا او فضايي اکتشافاتو په اړه د بشر پوهه پراخه شي. دا مهال په نړیوال فضايي سټېشن کې د ناسا په څېړنو کې بیوطبي څېړنې، د موادو علم، د ټېکنالوژۍ پرمختګ او د لا ډېرو فضايي اکتشافاتو مېتودونه شاملېږي. <ref name="Margasahayam">{{Cite journal|last=Margasahayam|first=Ravi N.|title=Research in Space: Facilities on the International Space Station|url=http://dx.doi.org/10.1049/iet-tv.44.17920|access-date=2020-11-05|website=dx.doi.org|doi=10.1049/iet-tv.44.17920}}</ref>

== بې‌سپرو ماموریتونه ==

=== برېک‌ترو سټارشاټ ===
برېک‌ترو سټارشاټ د «برېک‌ترو انېشېټیو» پروګرام یوه څېړنیزه او انجنیري پروژه ده چې غواړي د «سټارشیپ» په نامه د لمرین بادبان د یوې فضايي بېړۍ طرحه ثابته کړي او په دې توګه د «الفا قنطورس» ستوریزې منظومې ته سفر وکړي چې له موږ سره ۴.۳۷ نوري کاله واټن لري. دا پروژه په ۲۰۱۶ ز کال کې د «یوري میلنر»، «سټېفن هاوکېنګ» او «مارک زوکربرګ» له‌خوا جوړه شوه.<ref name="CD-20160412">{{cite web|last=Gilster|first=Paul|title=Breakthrough Starshot: Mission to Alpha Centauri|url=http://www.centauri-dreams.org/?p=35402|date=12 April 2016|work=Centauri Dreams|accessdate=14 April 2016}}</ref><ref>{{Cite news|url=https://www.natureworldnews.com/articles/20799/20160414/stephen-hawking-mark-zuckerberg-and-russian-millionaire-yuri-milner-launch-100m-space-project-called-breakthrough-starshot.htm|title=Stephen Hawking, Mark Zuckerberg, Yuri Milner Launch $100M Space Project Called Breakthrough Starshot|last=F|first=Jessica|date=14 April 2016|work=Nature World News}}</ref><ref>{{Cite web|url=https://www.newsweek.com/mark-zuckerberg-joins-100-million-initiative-send-tiny-space-probes-explore-447513|title=Mark Zuckerberg Launches $100 Million Initiative To Send Tiny Space Probes To Explore Stars|last=EDT|first=Seung Lee on 4/13/16 at 2:01 PM|date=13 April 2016|website=Newsweek|language=en|access-date=29 July 2019}}</ref>

=== سپوږمۍ ===

==== د سپوږمۍ ځيرک څېړونکی ====
د سپوږمۍ ځیرک څېړونکی (SLIM) د جاپان د هوافضايي اکتشافاتو د مرکز (JAXA) له‌خوا جوړ شوی دی. دا څېړونکی به د ښکته کېدو دقیقه ټېکنالوژي وښيي. په ۲۰۱۷ ز کال کې ټاکل شوې وه چې دا څېړونکی تر ۲۰۲۱ ز کال پورې عملي شي، خو په دغه ماموریت کې د ځنډ له امله د ۲۰۲۲ ز کال د جنورۍ میاشتې ته وځنډول شو.<ref>{{cite web|url=http://www.isas.jaxa.jp/home/slim/SLIM/about.html|title=SLIMについて|website=SLIM homepage|language=ja|url-status=dead|archive-url=https://web.archive.org/web/20170704053239/http://www.isas.jaxa.jp/home/slim/SLIM/about.html|archive-date=2017-07-04|accessdate=2016-06-23|quote=...&nbsp;従来の「降りやすいところに降りる」着陸ではなく、「降りたいところに降りる」着陸へ&nbsp;...'("Landing will be 'Get off where you want to get off' instead of 'Get off where you can easily get off'") ''.}}</ref><ref name="jaxa63">{{cite web|url=http://www.mext.go.jp/b_menu/shingi/gijyutu/gijyutu2/059/shiryo/__icsFiles/afieldfile/2015/06/08/1358245_3.pdf|title=小型探査機による高精度月面着陸の技術実証（SLIM）について|language=ja|date=2015-06-03|accessdate=2015-06-23}}</ref><ref name="japanrealtime">{{cite news|last=Hongo|first=Jun|url=https://blogs.wsj.com/japanrealtime/2015/11/12/japan-plans-unmanned-moon-landing-in-2019/|title=Japan Plans Unmanned Moon Landing|newspaper=[[The Wall Street Journal]]|date=November 12, 2015|accessdate=2016-06-22}}</ref><ref name="launchdate">{{cite web|url=https://explorers.gsfc.nasa.gov/unex_mo_intern.html#xarm|title=Missions of Opportunity (MO) in Development – X-Ray Imaging and Spectroscopy Mission (XRISM) – Resolve|publisher=[[NASA]]|accessdate=9 July 2019}}</ref>

=== مریخ ===

==== روزالینډ فرانکلین ====
روزالینډ فرانکلین چې مخکې د «اګزومارس» پلټونکي په نامه پېژندل کېده، یو روباټیک مریخ څېړونکی دی. دا مریخ څېړونکی د اګزومارس نړیوال پروګرام یوه برخه ده چې مشري یې د اروپا فضايي مرکز او د روسیې «روسکاسموس دولتي شرکت» کوي.<ref name="BBC-20190207">{{cite news|last=Amos|first=Jonathan|title=Rosalind Franklin: Mars rover named after DNA pioneer|url=https://www.bbc.com/news/science-environment-47151778|date=7 February 2019|work=[[BBC News]]|accessdate=7 February 2019}}</ref><ref name="Vago">{{cite journal|url=http://esamultimedia.esa.int/multimedia/publications/ESA-Bulletin-155/offline/download.pdf|last5=Gianfiglio|pages=12–23|issue=155|display-authors=5|last8=de Groot|first8=Rolf|last7=McCoy|first7=Don|last6=Blancquaert|first6=Thierry|first5=Giacinto|title=ExoMars: ESA's Next Step in Mars Exploration|last4=Haldemann|first4=Albert|last3=Baglioni|first3=Pietro|last2=Witasse|first2=Olivier|last1=Vago|first1=Jorge|publisher=European Space Agency|journal=Bulletin|date=August 2013}}</ref><ref name="AP-20140327">{{cite news|url=http://apnews.excite.com/article/20140327/DACQ6UHG0.html|title=2018 mission: Mars rover prototype unveiled in UK|work=Excite.com|agency=Associated Press|last=Katz|first=Gregory|date=27 March 2014|accessdate=29 March 2014}}</ref>

په لومړیو کې ټاکل شوې وه چې د ۲۰۲۰ ز کال په جولای میاشت کې وتوغول شي، خو هغه مهال پر مریخ د ښکته کېدو په میکانیزم کې د ازمېښتي ستونزو له امله وځنډول شو. د توغولو نوې نېټه یې د ۲۰۲۲ ز کال د جولای میاشت ټاکل شوې ده. په دې طرحه کې یوه روسي توغوونکي، یوه اي.اېس.اې لېږدوونکي ماډیول او د کازاچاک په نامه یوه روسي ښکته‌کوونکي ته اړتیا ده چې مریخ څېړونکی به د مریخ پر سطحه ځای پر ځای کړي. دغه مریخ څېړونکی به په خوندي ډول تر ښکته کېدو وروسته په مریخ کې د پخواني ژوند د پلټنې لپاره یو اووه میاشتنی ماموریت پیل کړي. د ګاز د پلټنې مدار ګرځېدونکی (TGO) به چې په ۲۰۱۶ ز کال کې وتوغول شو، د روزالینډ فرانکلین او مریخ څېړونکي لپاره د ډېټا خپروونکې سپوږمکۍ په توګه عمل وکړي.<ref name="spacenews20120926">{{cite news|url=http://www.spacenews.com/civil/120926-us-europe-mars-exploration.html|title=U.S., Europe Won't Go It Alone in Mars Exploration|work=Space News|first=Peter B.|last=de Selding|date=26 September 2012|accessdate=5 January 2014}}{{dead link|date=August 2021|bot=medic}}{{cbignore|bot=medic}}</ref><ref name="SPC-20190321">{{cite news|last=Wall|first=Mike|title=Meet 'Kazachok': Landing Platform for ExoMars Rover Gets a Name - In 2021, Rosalind Franklin will roll off Kazachok onto the red dirt of Mars.|url=https://www.space.com/russian-exomars-lander-name-kazachok.html|date=21 March 2019|work=[[Space.com]]|accessdate=21 March 2019}}</ref><ref name="space20130314">{{cite news|url=http://www.space.com/20240-mars-missions-russia-europe.html|title=Russia and Europe Team Up for Mars Missions|work=Space.com|date=14 March 2013|accessdate=24 January 2016}}</ref>

== باسپرو ماموریتونه ==

=== ارټمیس پروګرام ===
ارټمیس پروګرام د سپرو لېږدوونکی فضايي پروګرام دی چې د ناسا، د متحدو ایالتونو د فضايي الوتنو د شرکتونو او نړیوالو شریکانو له‌خوا تر ۲۰۲۴ ز کال پورې سپوږمۍ ته «د لومړنۍ ښځې او بل سړي» د لېږلو په موخه ترسره کېږي. ارټمیس به د اوږدمهالې موخې پر لوري بل ګام وي چې دا موخه په سپوږمۍ کې د پایدار حضور رامنځته کول، د سپوږمیز اقتصاد د جوړولو لپاره د خصوصي شرکتونو بنسټ اېښودل او بالاخره مریخ ته د انسان لېږل دي.<ref name="Artemis home">{{Cite web|url=https://www.nasa.gov/specials/moontomars/index.html|title=NASA: Moon to Mars|website=NASA|access-date=19 May 2019}}</ref>

=== سپېس‌اېکس سټارشیپ ===
ټاکل شوې «سپېس‌اېکس سټارشیپ» یوه داسې فضايي بېړۍ وي چې د بیا کارېدونکې وسیلې د دویم پړاو په توګه فضا ته وتوغول شي. دا طرحه د سپېس‌اېکس له‌خوا د فضايي الوتنې د یوې خصوصي پروژې په توګه تر کار لاندې ده. دا فضايي بېړۍ د بارونو او مسافرو د لېږد لپاره د یوې اوږدمهالې فضايي بېړۍ په توګه ډیزاین شوې ده. که څه هم په لومړیو کې به په یوازې ځان وازمویل شي، خو په مداري توغونو کې د «سوپر هیوي» په نامه یو بل مرستندوی پړاو هم لري چې هلته سټارشیپ مدار ته د دوه‌پړاویز توغوونکي د دویم پړاو په توګه عمل کوي. د فضايي بېړۍ او مرستندوی یا بوسټر یوځای کېدو ته هم سټارشيپ ویل کېږي.<ref name="spaceXstarship">{{cite web|url=https://www.spacex.com/starship|title=Starship|publisher=SpaceX|accessdate=2 October 2019|archive-date=30 September 2019|archive-url=https://web.archive.org/web/20190930163150/https://www.spacex.com/starship|url-status=dead}}</ref><ref name="ars20190929">{{cite news|last=Berger|first=Eric|url=https://arstechnica.com/features/2019/09/after-starship-unveiling-mars-seems-a-little-closer/|title=Elon Musk, Man of Steel, reveals his stainless Starship|work=[[Ars Technica]]|date=29 September 2019|accessdate=30 September 2019}}</ref><ref name="engadget20181120">{{cite news|last1=Lawler|first1=Richard|title=SpaceX BFR has a new name: Starship|url=https://www.engadget.com/2018/11/20/starship-bfr-spacex/|accessdate=21 November 2018|work=Engadget|date=20 November 2018}}</ref><ref name="gw20181119">{{cite news|url=https://www.geekwire.com/2018/goodbye-bfr-hello-starship-elon-musk-gives-classic-name-mars-spaceship/|title=Goodbye, BFR … hello, Starship: Elon Musk gives a classic name to his Mars spaceship|last=Boyle|first=Alan|date=19 November 2018|work=[[GeekWire]]|accessdate=22 November 2018|quote=Starship is the spaceship/upper stage & Super Heavy is the rocket booster needed to escape Earth’s deep gravity well (not needed for other planets or moons)|author-link=Alan Boyle}}</ref>

== په ژوره فضا کې د اکتشافاتو محدودیتونه ==
د ژورې فضا د اکتشاف لپاره راتلونکي امکانات د یو شمېر داسې ټېکنالوژيکو، عملي، نجومي او انساني محدودیتونو له امله محدود شوي دي چې د بې‌سپرو او باسپرو فضايي اکتشافاتو راتلونکی مشخصوي. تر ۲۰۲۲ ز کال پورې د انسان له‌خوا تر ټولو لرې جوړ شوی څېړونکی د ناسا ادارې اوسنی «وویجر ۱» ماموریت دی چې له ځمکې څخه ۲۳.۲۷ میلیارده کیلومتره (۱۴.۴۶ میلیارده مایله) واټن لري، په داسې حال کې چې له موږ سره تر ټولو نږدې ستوری شاوخوا ۴.۲۴ نوري کاله واټن لري.<ref>{{Cite web|date=10 April 2022|title=Voyager - Mission Overview|url=https://voyager.jpl.nasa.gov/mission/status/|access-date=2017-10-24|website=voyager.jpl.nasa.gov|language=en}}</ref>

== سرچينې ==
