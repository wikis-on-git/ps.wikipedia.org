پرمختګ پالنه یوه سیاسي فلسفه ده چې له ټولنیزو اصلاحاتو ملاتړ کوي. د پرمختګ پر بنسټ دا مفکوره چې د بشري شرایطو د لاښه والي لپاره د ساینس، ټکنالوژۍ، اقتصادي پرمختګ او ټولنیز جوړښت پیشرفت مهم بولي، پرمختګ پالنه په اروپا کې د روښنايۍ په عصر کې زښته د پام وړ وګرځېده، ځکه باور دا و چې اروپا کولای شي د ټولنې د بنسټ په توګه د تجربوي پوهې او علم له لارې له بې تمدنه شرایطو څخه متمدن ژوند ته مدنیتي پرمختګ ولري. د روښنايي مخکښانو باور درلود چې دا پرمختګ په نړیواله کچه په ټولو ټولنو کې د عملي کېدو وړ دی او ښايي چې دا مفکورې له اروپا څخه ټولې نړۍ ته پراختیا ومومي. <ref>{{cite web|url=https://en.oxforddictionaries.com/definition/progressivism|title=Progressivism in English|work=Oxford English Dictionary|access-date=2 May 2017|archive-url=https://web.archive.org/web/20190321174257/https://en.oxforddictionaries.com/definition/progressivism|archive-date=21 March 2019|url-status=dead}}</ref><ref name="Harold Mah 1914. p157">Harold Mah. [https://books.google.com/?id=WVlGIelNNNcC&printsec=frontcover#v=onepage&q&f=false Enlightenment Phantasies: Cultural Identity in France and Germany, 1750–1914]. Cornell University. (2003). p. 157.</ref>

د شلمې پېړۍ په لومړیو کې د پرمختګ پالنې مفهوم د سترو ټولنیزو بدلونونو څخه چې د صنعتي کېدو او د ۱۹مې پېړۍ په وروستیو کې د دویم صنعتي انقلاب له امله رامنځته شوي وو، سرچینه اخیسته. پرمختګ پال پدې اند و چې د سترې اقتصادي ناانډولۍ، د ډېر لږ تنظیمېدونکو انحصاري شرکتونو او د کارګرانو او اقتصادي نخبګانو تر منځ د شدیدې او ځینې مهال تاوجنې شخړې له کبله د پرمختګ مخه ډب شوې ده، او استدلال يې کاوه چې د دې ستونزو د هواري لپاره اقداماتو ته اړتیا شته. <ref>{{cite book|title=Progressivism: A Very Short Introduction|publisher=Oxford University Press|author=Nugent, Walter|year=2010|isbn=9780195311068|pages=2}}</ref>
