[[دوتنه:Valeri Polyakov.jpg|200px|بټنوک|کيڼ|والېري ولادیمیروویچ پولیاکوف]]
'''والېري ولاديميروويچ پولياكوف''' (۲۷ د اپريل، ۱۹۴۲ ز. - ) د [[شوروي اتحاد]] [[پيلوټ]] او [[تشياليونى]] د روسيې د [[تولا]] په ښار كې زېږېدلى دى. دى يو له هغو څلورو كسانو څخه دى چې د شوروي اتحاد او روسيې دواړه اتلولۍ درجې وركړ شوې دي . دى جوړونكى – تشياليونى – څېړونكى دى . د شوروي اتحاد او روسيې ۶۶ او د نړۍ ۲۰۷ تشياليونى دى . نوموړي په [[تشيال]] كې تر نورو ټولو تشياليونو ډېر مهال تېر كړى، چې ۴۳۷ شواروزه او ۱۸ ساعته كيږي . پر دې بنسټ ده په دې برخه كې نړيوال ريكارډ ټینګ کړی دى . 
پولياكوف خپله لومړنۍ تشيال الوتنه د ۱۹۸۸ ز كال د اگسټ پر ۲۹ د ۱۹۸۹ ز كال د اپرېل د ۲۷ تر پايه ترسره كړه . ده په [[سايوز – ټي اېم – ۶]] [[تشيال بېړۍ]] كې د روسيې د لومړني تشياليوني – څېړونكي په توگه له [[ولادیمیر افاناسېویچ لياخوف]] اوافغان تشیالیوني [[عبدالاحد مومند]] سره يو ځاى تشيال ته الوتنه وكړه . عبدالاحد مومند او لياخوف د ۱۹۸۸ ز كال د سيپټمبر پر ۷  ځمكې ته راستانه شول، خو پولياكوف هماغلته په [[میر تشیال تمځی|مير تشيال تمځي]] كې له [[موسى مناروف]] او [[تيتوف]] سره د كار د ادامې لپاره پاتې شو . 
ده ته په بري سره د اوږدې تشيال الوتنې په خاطر پر ۱۹۸۹ ز كال د [[شوروي اتحاد]] اتلولي وركړ شوه ، چې هغه د سرو زرو ستورى وو . همدا راز له دې نه مخكې ، پر ۱۹۸۸ ز كال كې ورته د [[افغانستان]] جمهوريت د اتلولۍ درجه [[د خپلواكۍ لمر]] نښان هم وركړ شوى دى .
پولياكوف د ۱۹۹۴ ز كال د جنوري له ۸ نه د ۱۹۹۵ ز كال د مارچ د ۲۲ تر پايه د ډاكتر – تشياليوني – څېړونكي په توگه په [[سايوز – ټي اېم – ۱۸]] بېړۍ كې خپله دويمه [[تشيال الوتنه]] ترسره كړه ، چې په مير تشيال تمځي كې يې ۴۳۷ شواروزه او ۱۸ ساعته دوام وكړ . دا په يوه تشيال الوتنه كې په تشيال كې د كار كولو لوى ريكارډ دى . 
نوموړي د دوو تشيال الوتنو پر مهال ۶۷۸ شواروزه ، ۱۶ ساعته او ۳۴ دقيقې په تشيال كې تېرې كړې دي . په دې شمېر كې پولياكوف د تشياليونۍ په تاريخ كې له [[سيرگى كريكاليوف]] نه چې په تشيال كې يې ۸۰۴ ورځې او [[سيرگى اودېيف]] چې ۷۴۷ ورځې يې په تشيال كې تېرې كړې ، نه وروسته درېيم ځاى نيسي . 
د پولياكوف مسلك ډاكتري ده ، د طبي پوهنو دوكتور ، پروفيسر او د پوځي روغتيايي خدمتونو لومړى بريدمن دى چې اوسمهال له دندې رخصت شوى دى . ده د شوروي اتحاد اتلولۍ [[د سرو زرو ستوري]] مډال او افغانستان جمهوريت پر اتلولۍ د خپلواكۍ لمر نښان پر گټلو سربېره ځينې نورې ډالۍ هم گټلې دي . 
==اخځونه==
# په تشیال کې لومړنی افغان ، د محمد طاهر کاڼي راټولونه او ژباړه ، ناچاپ .
# http://ru.wikipedia.org/wiki/Поляков,_Валерий_Владимирович


[[وېشنيزه:شوروي فضانوردان]]

[[bg:Валери Поляков]]
[[ca:Valeri Poliakov]]
[[cs:Valerij Poljakov]]
[[de:Waleri Wladimirowitsch Poljakow]]
[[en:Valeri Polyakov]]
[[es:Valeri Poliakov]]
[[fa:والری ولادیمیرویچ پلیاکوف]]
[[fi:Valeri Poljakov]]
[[fr:Valeri Poliakov]]
[[hu:Valerij Vlagyimirovics Poljakov]]
[[it:Valerij Vladimirovič Poljakov]]
[[ja:ワレリー・ポリャコフ]]
[[mk:Валериј Полјаков]]
[[ms:Valeri Polyakov]]
[[nl:Valeri Poljakov]]
[[no:Valerij Poljakov]]
[[pt:Valeri Polyakov]]
[[ru:Поляков, Валерий Владимирович]]
[[sk:Valerij Vladimirovič Poľakov]]
[[ta:வலேரி பொல்யாக்கொவ்]]
[[vi:Valeri Polyakov]]
