{{Infobox nobility
| name        =میر نصير خان بلوڅ
| title       = [[قلات خانات]]

| reign       = 1749-1794
| coronation  = 1749
| predecessor = [[ميرمحبت خان]]
| successor = [[لمړی محمود خان]]
| birth_place = [[قلات خان|قلات]]
| death_date   = 1794
| death_place  =[[قلات خانات|قلات]]
| religion    = [[اسلام]]
| module           = {{Infobox military person
                       | embed        = yes
                       | allegiance   = [[مغول امپراتوري]]<br> [[File:Flag of the Abdali Afghan Tribes.jpeg|23px]][[دوراني امپراتوری]]
                       | branch       = د [[قلات خانات]]و  [[نواب]] 
                       | rank         = [[سردار]], [[Plenipotentiary]], [[نواب]] 
                       | battles      = [[Third Battle of Panipat]]
                      }}
}}
'''میر محمدنصیر خان احمدزای بلوڅ''' د بلوچستان ([[کلات (شاهی دولت)|کلات]])  شاهی دولت یو ولسمشر ([[خان]]) ؤ، چي دا مهال (کلات) [[پاکستان]] د  [[بلوچستان |بلوچستان]] مربوط کېږي.<ref>[http://dsal.uchicago.edu/reference/gazetteer/pager.html?objectid=DS405.1.I34_V06_283.gif Baluchistan - Imperial Gazetteer of India, v. 6, p. 277.]</ref> نومړی له 1749 میلادي څخه بیا تر 1794 پوري د بلوچستان ولسمشر یا خان پاته شوی دی.

نصير خان بلوڅ د افغانستان د ستر ملي مشر اعليحضرت [[احمد شاه بابا]] يو له نږدې ملگرو او پوځي قوماندانانو څخه ؤ . دى له احمد شاه بابا سره په درېيم پوځي سفر كې هم ملگرى ؤ . نصير خان بلوڅ د [[نيشاپور]] په جگړه كې له درې زره سپرو سره حاضر ؤ او خپل جگړه ييز مهارت يې په ثبوت ورساوه . ددې لپاره ، چې دا ځل د نيشاپور كار خلاص شي ، احمد شاه بابا [[سردار جهان خان]] او نصير خان بلوڅ دواړه له ځان سره بوولي وه . او همداسې وشول ، يانې د نيشاپور كار پاى ته ورسېد .
د ملي تاريخ په اوږدو كې نصير خان بلوڅ يو ځل د احمد شاه بابا په وړاندې ښورښ وكړ ، خو كله چې نصير خان بلوڅ پوخلاشو ، نه يوازې پخپله نصير خان بلوڅ پر خپل قول صادق ؤ ، بلكې دده اولاد هم وفادار پاتې شو . نه يوازې وفادرا پاتې شول ، بلكې نصير خان د [[هند]] په جگړه ييز سفر كې داسې كارنامې وكړې ، چې كه دى نه واى پوخلا شوى ، يا احمد شاه بابا دده پوخلاتوب نه واى منلى ، لوى تاوان به په ملي تاريخ كې پېښ شوى واى .

احمد شاه بابا په شپږم پوځي سفر كې له [[بلوڅستان]] نه پيل وكړ . دده ملگري نصير خان بلوڅ ، چې دده ملگرتياې پرې اېښې وه ، هغه او نور ملگري يې پوخلا كړل . نصر خان بلوڅ له دې وروسته بيا د خپل عمر تر پايه پورې د بې وفايي نوم وانه خيست .
كله چې احمد شاه بابا د نيشاپور پر چارو بوخت ؤ ، د هرات والي په يوه دسيسه لاس پورې كړ ، خو بابا ژر فراغت وموند او بېرته [[هرات]] ته راستون شو . د [[دروېش علي خان]] قضيه تر بحث لاندې راغله . شهزاده تېمور يې د هرات والي وټاكه او پخپله كندهار ته راغى . دا مهال د نصير خان بلوڅ او سردار جهان خان په همت تون اوتبس ونيول شو او [[علي مردان خان]] ووژل شو . دغه جگړه د [[ايران]] په تاريخ كې سسخته جگړه وه . 
څو كاله وروسته په ۱۷۶۳ ز كال كې سيكهان بيا پر [[پنجاب]] راغلل . احمد شاه بابا او دده ملگرى نصير خان بلوڅ پسې ورغلل او هغوى يې بيا تارومار كړل . احمد شاه بابا د كويټې يوه برخه نصير خان بلوڅ ته وبښله ، ځكه چې نصير خان بلوڅ د نيشاپور او هند په جگړو كې بې سارى مېړنتوب او زړورتيا ښودلې وه . 
په ۱۷۹۳ ز كال كې د [[شاه زمان خان|اعليحضرت شاه زمان]] د واكمنۍ پر مهال نصير خان بلوڅ مجرب ځوانمرد سپين ږيرى شوى وو . 
يو مهال شاهزاده [[همايون]] هم د محمود سدوزي په څېر د شازمان د واكمنۍ پر مهال د مركزي دولت پرضد راپورته شو او په همدې وجه ړوند شو . كه څه هم نصير خان بلوڅ دده شفاعت وكړ او شاه زمان وباښه ، خو دى بيا هم په بغاوت سر شو .
==اخځونه==
{{لړسرچينې}}
# قدرت الله حداد ( فرهاد ) ، د افغان ملي تاريخ ، ۳۸۳ - ۳۸۴ ، ۸۰۶ ، ۸۱۱ ، ۸۱۹ ، ۸۲۱ مخونه . د ساپي د پښتو څېړنو او پراختيا مركز د ۱۳۸۳ لمريز كال چاپ .

{{کلات خانات|میر محبت| |محمدنصیر خان اول|محمود خان اول|}}




[[وېشنيزه:کلات خانات]]
[[وېشنيزه:د افغانستان نوميالي]]
