'''ملاله يوسفزۍ''' یا '''ګل مکۍ''' چې د ''ملالې يوسفزۍ'' (په انګرېزي ژبه : ''Malālah Yūsafzay'') په نوم نړۍ ته وروپېژندل شوه د پښتونخوا د سُهېل لوېديځې خوا سوات سيمې مينګوره ښار کې په ۱۲م د جولايي ۱۹۹۷م ز.کال زېږېدلې . ملاله يوسفزۍ يوه ۱۵ کلنه فعاله زده کوونکې وه او د سوات سيمې د ماشومو نجونو د زده کړې لپاره يې د ځايي مرستندويو اورګانونو په مرسته خپل غږ پورته کړی و . هغه يوه د سيمې په کچه تر ټولو وړه فعاله کارکوونکې  وه . د همدې کار او فعالیت له کبله د پاکستان سخت دريځه طالب اورپکو د اکټوبر په ۹مه ۲۰۱۲م زېږدي کې پرې مرګونی بريد وکړ چې په پايله کې په غاړه وويشتل شوه او سخته ټپي شوه. دوه اوونۍ پورې د پاکستان په پوځي روغتون کې بستر وه چې وروسته يې انګلينډ ته د درملنې لپاره ولېږدوله .
