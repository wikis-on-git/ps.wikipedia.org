[[File:muqtasid starry.jpg|thumb]]
'''مقتصد ستړی ''' په ۱۹۹۸،عیسوي کال کې په یوه درنه پښتنه او عزتمنه کورنۍ کې دې دنیا ته سترگې غړولي دي. 
مقتصد د خدای بښلي ملا عبدالکریم زوی او د خدای بښلي  محمد رسول لمسی، په قوم علي خېل باباخېل د [[پکتيکا ولايت|پکتیکا ولایت]] د [[يوسف خېل ولسوالۍ|یوسف خیل ولسوالۍ]] اوسیدونکی دی.
مقتصد  په رسمې ډول تر نهم ټولگي پورې د [[يوسف خېل ولسوالۍ|یوسف خیل]] په عالي لیسه کې زده کړې کړې دي.
چې له هغه وروسته په ۲۰۱۱ م عیسوي کال کې د [[پاکستان]] هېواد ته له خپلې کورنۍ سره مهاجر شو. وروسته بیا په ۲۰۱۷ م عیسوي کال کې خپل وطن ته راستون او خپلې زده کړې په یاده لېسه کې له لسم ټولګي څخه پیل کړې .
پر [[انسان]] او طبیعت مین او مطمئېن دی وایي: "لومړی طبیعت او بیا له انسان سره مینه وکړئ ځکه چې همدا طبیعت دی چې انسان یې په غېږ کې پاللی".

زموږ د کلي خلک ځي په ښکلو سترگو پسې

گوره چې را نشې نظر به شې مشخیل کلي کې


ته خبر نه یې مقتصد له کلي څنگه ورک شو

چا ویل نظر شو لیونی غلبیل غلبیل کلي کې

[[File:مقتصد.jpg|thumb|مقتصد ستړی]]
نوموړی د پښتو [[شعر]] [[غزل]] او [[نظم]] یو نوی گل دی لنډکي شعرونه هم لیکي.
لمر دغره په څوکه
او زه د خپل سیورې
په گوتو ولاړ وم.
[[File:ستړی.jpg|thumb|مقتصد ستړی]]
پښې که ساتئ نو څپلۍ وتړئ

مونږه په خپل کور کې اغزي کرلي

پام چې پښو کې مو دننه نه شي

څه مې دا خپل څه مې پردي کرلي

***
اوس به بیا تر لمرختو چیغو ته ناست یم
بې وسي ته دي ورپرېښودم ته لاړې

ناممکن ده بې له تا کندهارۍ پېغلې ! 
زندګي ته دي ورپرېښودم ته لاړې

***
له تا چې هېر یم ساعت ولاړ وي
چې ستا په زړۀ یم وخت مي تېرېږي

دا دي خاطر دی چې ژوند بهېږي
زه هم دا تۀ یم وخت مي تېرېږي

***
ما ړوند پرېږده، پخپل بې عقل ځان کې یو بې لاري
د سمې لاري هغۀ یو امام راڅخه واخله

زۀ دغسې چټل ښۀ یم د فکر عیاشي کې
تۀ دغسې روان ښۀ یې، ځۀ ګام راڅخه واخله

***

د درد کیسه مي هره ورځ تازه، تازه کوې
قسم دی په هر لفظ کې کفن راته پرېږدې

آخ څه کوې قسمته نور مي هم ستړی کوې
نیمی تنه مي وړې او نیمی تن راته پرېږدې
***
د ډم په کور کې نصحتونه کېږي
د ملا له کوره سلماني جوړه ده

حیا په خپل پت کې بربنډه ګرځي
شرم ته سمه خیاطي جوړه ده


ګنهګار یې لومړنی چاپ شوی اثر دی چې دده د ژوند کیسه بیانوي؛ هڅې یې گړندۍ دي د ښه فکر خاوند دی له ماشومتوب د شعر او ادب سره مینه لري. هیله ده په راتلونکي وخت کې به نور چاپ اثار هم ولري، د کورنۍ، کلیوالو او ملگرو لخوا تل ستایل شوی،  د غوره اخلاقو او ښکلي ځواني څښتن دی.

لا مي عمر تر لس، څو اوښتی نه دی
دخپل بخت هنداري مخکې له وخت زوړ کړم

په وجود کي مي د وینې څاڅکی نسته
ژېړي لمر د تنهایي داسې نچوړ کړم
***

څومره ډېره مینه 
څومره ژر سوه کمه
څومره ډېر در ګران دي
څومره ژر ارزان کړم
یو دروند پېټی دې په ژوند وم
هم په تا وم
څومره ښه سو
ځان دې څومره ژر در ټول کړ ...

***
صبر مي د میني په انځور کي مسکا وچه کړه
اوښکې دي را وڅاڅي ګریوان د میني تږی دی

خال دې بیا د ورځو په محراب کي سجدو وړی دی
نن دې د غامبورو تش بیابان د میني تږی دی


[[File:مقتصد ستړی.jpg|thumb|مقتصد ستړی]]

دی لا د دوولسو کالو چې [[پلار]] یې  لا پانې دنیا سترگې پټې کړې د پلار مړینه یې د سختو ربړونو د زغملو لومړی گام وو .


 [[وېشنيزه:پښتانه شاعران]]‎
