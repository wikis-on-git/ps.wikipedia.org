[[دوتنه:لطيف جان بابی.jpg|بټنوک|لطيف جان بابى]]

'''لطيف جان بابى''' (١٩٥٤ ز. کال د ډيسمبر لومړۍ نېټه، [[کندهار]]) د پښتو ژبې يو [[لیکوال]]، [[شاعر]]، [[سندرغاړی]] او موسيقي غږوونکی دی.  

==مخينه== 
 لطيف جان بابى پر ۱۹۵۴ ز کال د کندهار ښار د باميزو کوڅې د بابيانو په لويه او پښتوپاله کورنۍ کې زېږېدلى دی. لطيف بابى د تيرو څلوېښتو کلونو راهيسې مسلکي سندارايي تارونه او تبلې غږوي او مسلکي سندرغاړی، غړاند (کمپوزر) او سندارايي لیکوال هم دی. د سندرغاړۍ سره سره شاعر هم دی چې تر اوسه یې لس شعري ټولگې چاپ شوې دي.  

ښاغلی لطيف بابى د کندهار د وتلو فوټبالرانو څخه وو چې د برېښنا لوبډلې له لومړنيو لوبغاړو سره يو ځای لوبېده. بيا د ځوانانو لوبډلې ته ولاړ او تر دې وروسته د آريا لوبډلې مشري ور په غاړه شوه. په ١٩٧٩ ز. کال کې د [[کندهار ولایت]] له ملي لوبډلې سره کابل ته ولاړ او د ټولو ولايتونو په گډ لوبلړیز(ټورنمنټ) کې يې برخه واخیسته او هماغه يې وروستۍ لوبه شوه. کله چې روسانو پر [[افغانستان]] يرغل وکړ نو د ١٩٨٠ ز. کال په اپرېل مياشت کې له کابله کندهار بيا کوټې او ورپسې کراچۍ ته کډوال شو. څه موده وروسته له هغه ځايه امريکا ته ولاړ. 

د پښتنو د ځانتيايي شعور او ورکړې له مخې ښاغلی بابی هم شاعر دی او برسېره پر دودیزې ورکړې  يو تکړه او مسلکي سندرغاړی ، غړاند (کمپوزر) ، غږپوهاند او سندارايي لیکوال هم دی . ښاغلي بابي تراوسه  د سندارا پوهنې په برخه کې ډېر مسلکي اثار لیکلي دي او په ځانگړي توگه یې د پښتنو سندریزه کولتور باندې جوته رڼا اچولې . ښاغلي بابي د ژبپوهنې په برخه کې هم څه لیکلي نښېرونه کاږلي او همدارنگه یې د لوی افغانستان پخواني تاریخ باندې هم خپل قلم آزمویلی او تر اوسه یې ۳۷ اثار د کتاب په بڼه خپاره کړي . 
== زده کړه == 
په مشرقي ښوونځۍ،احمد شا بابا لېسه او د کابل پوهنتون د ادبياتو پوهنځۍ په پښتو څانگه کې يې زده کړې تر سره کړيدي. 

== دندې ==
ښاغلی لطیف جان بابی د منځينيو ښوونځيو ښوونکی دی او د زده کړيالۍ  پر مهال د پښتو ډرامو سره لېوالتیا ښودله او په هم مهال يې د کابل څخه په راډيويي ډرامو کې برخه اخيستله. تر فراغت وروسته يې د کندهار په البېروني لېسه کې د يو کال لپاره ښوونکى و. د خلقيانو په واکمنۍ کې په جزايي توگه د کشک نخود ايوب خان لېسې ته واستول شو له هغه ځایه د ښاغلي حميد جليا په غوښتنه راډيو ټلويزيون ته لاره ومونده او هلته يې د لوبگرۍ (تمثيل) تر څنگ سندرې هم ووېلې. لطيف جان بابي هم د خپل پلار څخه په پټه سندارا ته مخه کړې وه . کله کله به یې تبله هم وهله او غږیزې  به يې جوړولې، خو بنسټيزه سندارا يې په کال ١٩٧٨ زېږديز کې د استاز قاسم جان څخه د ديلروبا عالې په غږولو سره زده کړله دا مهال په البېروني ښوونځۍ کې ښوونکى و . ښاغلي بابي لومړى ديلروبا غږوله  بيا يې باجه زده کړله او ورسره یې تمبور د خداى بښلي تور تمبوري څخه زده کړل.
=== په کډوالۍ  کې بوختياوې ===  
ښاغلي بابي د نيويارک په علم اينډين موزيکل سکول کې د څلورو کالو لپاره د اوستاز بسنت راى(د اوستازعلاواليدن خان شاگرد ؤ) څخه سيتار او هيندي راگونه زده کړل چې د افغاني راگونو سره يې پرتله کړي هم دي .
همدارنگه په گارډيه کالج ، ميډگار اېور کالج (La Guardia college,Medgar Ever college)او اډيلفي پوهنتون (Adelphi University)کې يې د ښوونې او روزنې زده کړې وکړې . په منهاتن رېوړويو لوړو زده کړو ښوونځي  کې ښوونکى ؤ. لطيف بابى اوسمهال د کېليفورنيا د گڼوژبو په اکاډمۍ کې د مرستيال استاد يا پروفيسور په توگه دنده ترسره کوي .

== ټولنیزې لاسته راوړنې ==
په ١٩٨٩ ز .کال د گډو ښوونکيو فدرېشن  (United Teacher Federation) لخوا ستاينليک او مډال ترلاسه کړ. او جوليان(عکسونه) يې د همدې فيډرېشن په ورځپاڼو کښي خپاره شول. لطيف جان بابى يو له هغو سندرغاړو څخه دی چې څه زده کوي هغه باندې څېړنه هم کوي . لکه څنگه چې پخپله هم وايي ٫٫ زه نښېرونه (اثار) لیکم چې راتلونکو پښتنوکهولو ته ليکلي يادښتونه پاته شي٬٬.
== سندريزې ټولگې == 
د لطيف بابي ډېری سندرې د ولسي رومانتیکو سندرو يا مينه ييزه سندرو بڼه لري او هم يې د دود له مخې ډېری ولسي هېوادنۍ سندرې وېلي دي . تراوسه يې ديارلس د اورېدنې صوتي ټولگې دي او يوه انځوریزه سندره يې هم جوړه کړې او ټول يې خپاره شوي دي .

== چاپ شوي نښېرونه == 
# سندارا او سندره(Music and Song) چاپ 
# شپېلۍ(Flute)چاپ 
# باجه(harmonium) چاپ 
# تبله(Tabla) چاپ 
# شانۍ(Shawn,royal reed) چاپ 
# ساز(Harmonica) چاپ 
# سيتار(Sitar) چاپ 
# راگونه(Ragas) چاپ 
# سرگم پدنياني(دوه زره راگونه) چاپ 
# تالنده او برېښنا(شعري جونگ/ټولگه)
# جکړ(شعري جونگ/ټولگه)
# کړاو او ناورين(شعري جونگ/ټولگه)
# سونگا او رينگټ(شعري جونگ/ټولگه)
# يادگار(شعري جونگ/ټولگه)
# رنځړې څړيکې(شعري جونگ/ټولگه)
# تپوس او غبرگون(شعري جونگ/ټولگه)
# د خپلواکۍ سوغات(شعري جونگ/ټولگه)
# گلپاڼي(شعري جونگ،ټولگه)
# خوږمن گرېز(شعري جونگ/ټولگه)
# نغوتي او نغوږي(پښتو دوه ييزي/مثنوي)
# نغوتي او نغوږي(دوهم چاپ)
# زړتښت او اويستا چاپ 
# پښتو او اويستا وييښود(قاموس) چاپ 
# پښتو او زند وييښود(قاموس) چاپ 
# انديځ ويونه(هممانيز ويونه،مترادف لغات)چاپ
# ويوې او وراشې چاپ 
# ويونه او ريونه چاپ 
# زړه پښتو په انگرېزي کې چاپ
# پخوا او نن(لومړۍ برخه)
# پخوا او نن(دوهمه برخه)
# پخوا او نن(څلورمه برخه)
# پښتو نومښود(لومړى چاپ)
# پښتو نومښود(دوهم چاپ د زياتونو سره)
# پښتو نوم(Pashto Noun) چاپ 
# پښتو په انگرېزي مصدري وييښود(قاموس)چاپ 
# ښتو په انگرېزي وييښود(قاموس) دوهم چاپ
# پښتو مصدرونه او د گردانولو رودې.
== ناچاپه او چمتو آثار == 
#  پخوا او نن(څلورمه برخه)
#  زاره ترکې آوېجه او زړه چاودى ولس
#  راگونه او رنگونه
#  راگچاڼ
#  سنداريز(Vocal)،سندريز((Musicalاو ريشيز(poetical)وييښود(قاموس)
# لغړه پښتو(قاموس)
#  د ويونو او ريونو گنجۍ
#  ځلاند ستوري د سندارا(موسيقۍ) پر آسمان
#  لنډکى کړکيښ او اوږدکى وييکيښ(زر مخه تاريخ)
#  ريشين مشين(د شاعرۍ ماشين)


[[وېشنيزه:پښتانه]]
[[وېشنيزه:پښتانه شاعران]]
[[وېشنيزه:پښتانه سندرغاړي]]
[[وېشنيزه:پښتانه ليکوال]]
