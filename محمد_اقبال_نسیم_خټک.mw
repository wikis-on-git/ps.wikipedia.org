
'''محمد اقبال نسیم خټک''' (د ۱۹۴۲ زېږدي [[کال]]، د [[خېبر پښتونخوا]]، کرک سيمه - د ۲۰۱۹ زېږدي کال د جنوري لومړۍ، [[پېښور]])، د [[افغانستان]] يو پښتو ژبی [[لیکوال]]، [[شاعر]] او [[څېړونکی]] وو.  

==مخینه==
محمد اقبال نسیم خټک پر ١٩٤٢ زېږدي کال د خېبر پښتونخوا په کرک سيمه کې زيږيدلى وو. د لوړو زده کړو تر پای ته رسولو وروسته یې د پېښور پوهنتون د پښتو څانگې د مشر په توگه دنده درلوده. 

ډاکټر خټک گڼ شمير کتابونه ليکلي وو چې پکې خوشحال او جماليات، دُر دنيا، درنگ و بو، قاقله. خوشحال خان خټک او داسلام روح شامل دي. نوموړي د ښې او معیاري شاعرۍ تر څنگ د چینایي ژبې يو شمېر لنډې کیسې هم پښتو ته راژباړلې وې.   

هغه پر [[خوشال خان خټک]] خپله پي اېچ ډي کړې وه او په خپل دغه کار یې یو کتاب (خوشال او جمالیات) هم لیکلی دی. 

پروفېسر اقبال نسیم خټک د پېښور پوهنتون پښتو څانگې پروفېسر او وروسته یې مشر شو. د پېښور پوهنتون استاد پروفېسر [[اباسین یوسفزی]] يې په اړه وايي: «په خوشال بابا یې درې کتابونه لیکلې دي. اقبال نسيم خټک د یو نقاد په حېث هم پېژندل کېدو او په کلاسیکې شاعرۍ یې هم لیکل کړي دي. په [[حمید مومند|حميد بابا]]، [[کاظم خان شېدا]] او نورو شاعرانو یې لیکل کړي دي او دغه کتاب یې د دردانې په نوم چاپ کړی. د رنگ و بو قافله یې یو بل کتاب دی چې پکې يې په ځینو نورو شاعرانو څېړنې کړې دي.»   

==مړینه== 

د پښتو ژبې دا ستر څېړنکار، لیکوال شاعر ښاغلی اقبال نسیم خټک د ۲۰۱۹ ز کال د جنوري پر لومړۍ نېټه د ورپېښې ناروغۍ له لامله له دې [[نړۍ]] سترگې پټې کړې.  
 
د اسلام اباد د قايداعظم پوهنتون د پښتو څانگې مشر او د شلگونو څېړنیزو او ادبي کتابونو ليکوال پروفیسر ډاکټر [[حنیف خلیل]] د اقبال نسیم خټک مړینه پښتو ژبې ادب لپاره یو ستر زیان بللی او ویلي یې دي چې د هغه په څیر قابل شخصیات په یوه ټولنه کې په پېړیو وروسته پیدا کیږي.  

==چاپ شوي نښيرونه يې==  

==اخځليک== 
۱- https://www.voadeewanews.com/a/4725396.html 

۲-https://www.mashaalradio.com/a/29688050.html 

۲-





[[وېشنيزه:پښتانه ليکوال]]
[[وېشنيزه:پښتانه شاعران]] 
[[وېشنيزه:افغاني ليکوال]]‎ 
[[وېشنيزه:پښتانه]] 
[[وېشنيزه:افغانان]]
