== نوم او نسب ==
محمد زکريا بن محمد يحيى صديقي کاندهلوي سهارنپوري مهاجر مدني (1898/2/2_1982/5/24) په هندوستان کي د حنفي مذهب د ديوبندي مسلک ستر عالم وو، هغه په حديثو کي ځانګړي پوهه لرله او د تبليغي ډلي موثر شخصيت وو. کوم چي د هغه د کاکا مولانا محمد الياس لخوا جوړ شوى وو. د مولانا زکريا صاحب مشهور کتاب فضايل اعمال نومېږي، چي د مختلفو اعمالو په فضايلو کي ليكل شوى دى. 

مولانا زکريا صاحب په 1898 ز کال د هندوستان په کاندهله کي وزېږېد. هغه لس   کاله په ګنګوه کي تېر کړل. هلته هغه د خپل پلار په مدرسه کي داخله کړي وه. په 1910 ز کال مولانا صاحب سهارن پور ته ولاړ ترڅو په مظاهر العلوم سهارنپور کي زده كړه وکړي. مظاهر العلوم له ديوبند دار العلوم سره نږدې اړيكي لري. مولانا زکريا صاحب له خپل پلار او له مولانا خليل احمد سهارنپوري نه حديث ووېلي. په 1915ز کال له فارغېدو وروسته د ښوونکي په حيث دنده ترسره کړه.

زکريا

د هغه نوم محمد زکريا وو. نسب يي په لاندي توگه ده: محمد زكريا بن محمد يحيى بن محمد اسماعيل بن غلام حسين بن حكيم كريم بخش بن حكيم غلام محي الدين بن مولوي محمد ساجد بن مولوي محمد فيض بن مولوي محمد شريف بن مولوي محمد اشرف بن شيخ جمال محمد شاه بن شيخ بابان شاه بن شيخ بهالوالدين شاه بن مولوي شيخ محمد بن شيخ محمد فاضل بن شيخ قطب شاه. 

محمد زکريا د ١٣١٥ هجري کال د رمضان په ١١ د پنجشنبې په ورځ د شپې په ١١ بجې وزېږېد. د زوکړي ځاى يې د هندوستان د اتر پردېش ايالت د کاندهله ښار دى. هغه په يوه دينداره کورنۍ کي زېږېدلى، چي د نسب لړۍ يې حضرت ابوبکر صديق (رض) ته رسېږي. 

د محمد زکريا پلار مولانا محمد يحيى د مولانا رشيد احمد ګنګوهي زده كوونكى وو. چي په ١٢٨٧هجري(١٨٧٠/١٨٧١ زېږديز) کال زېږېدلى وو. لمړنۍ زده كړي يې له خپل پلار نه وکړې وروسته يې له مولانا رشيد احمد ګنګوهي او مولانا خليل احمد سهارنپوري نه حديث ولوستل.د دوره حديث له تکميل نه وروسته په ګنګوه کي له مولانا ګنګوهي سره پاتي شو. د مولانا يحيى پلار مولانا محمد اسماعيل جهانجهانوي د محمد زکريا له زوکړي شل ورځي وروسته وفات شو.

په ١٣١٨ هجري (١٩٠٠) د دوو کالو په عمر زکريا ګنګوه ته ولاړ. په ګنګوه کي زکريا يو له هغو اتيا زده كوونكو څخه وو کومو چي د هغه د پلار په مدرسه کي زده كړه کوله. زده كړه يې له ډاکټر عبدالرحيم نه پيل کړه له هغه نه يې بغدادي قاعده ولوستله وروسته يې له خپل پلار نه د قران کريم حفظ پيل کړ.له حفظ وروسته يې د فارسي او اوردو ژبي لمړني کتابونه له خپل کاکا مولانا محمد الياس نه ولوستل. صرف او نحوه يې له خپل پلار نه ولوستل.

د ١٣٢٨ هجري کال د رجب په مياشت كي (١٩١٠جولاى) د دولسو کالو په عمر محمد زکريا له خپل پلار سره سهارن پور ته سفر وکړ تر څو په مظاهرالعلوم سهارنپور کي داخله وکړي. محمد زکريا هلته صرف، نحوه، منطق او فلسفه ولوستل

په ١٣٣٣ هجري (١٩١٤/١٩١٥) محمد زكريا دوره حديث مكمله كره. مولانا صاحب د حديثو له درس سره زياته مينه درلوده. همیشه به يي په اوداسه مطالعه كوله. صحاح سته يي له خپل پلار نه ولوستل. كله چي د هغه پلار درس وركاوه نو زكريا له نورو زده كوونكو زيات توپير درلود. د بېلګي په ډول کله به يې چي داسي يو حديث وليد چي له حنفي فقي سره به يې ټکر درلود نو په دې اړه به يې پوره مطالعه کوله. 

په 1333 هجري (1915ز) محمد زکريا له خليل احمد سهارنپوري سره بيعت وکړ.

== مخينه او لمرني زده كري ==

=== په ګنګوه کي لومړنۍ زده كړي ===

=== په مظاهرالعلوم سهارنپور کي زده كړي ===

=== دوره حديث ===
د 1334 کال د ذوالقعدې په لسمه کله چي زکريا اتلس کلن وو د هغه پلار وفات شو.

د زده کړو له مکملولو وروسته مولانا زکريا د 1335 هجري کال د محرم په لومړۍ نېټه (1916/10/29) د اتلسو کالو په عمر په مظاهرالعلوم کي د ښوونکي په حيث وټاكل شو. هغه لومړى د د عربي ژبي پښويه(صرف او نحوه)او دفقهي ځيني کتابونه تدريسول. وروسته د دوره حديث د کتابونو تدريس کول پيل کړل.

== ښ ==

[[وېشنيزه:1898 زېږېدنې]]
[[وېشنيزه:1982 مړينې]]
