{{Infobox road
|country=AFG
|name=د کابل-کندهار لويه لاره
}}
[[File:Provincial Reconstruction Team Zabul convoy along Highway 1.jpg|thumb|د اکتوبر په ١٠مه د کابل او کندهار لویه لاره د افغانستان په سويلي ولايت زابل کې]]
[[File:Convoy of trucks in Afghanistan.jpg|thumb|upright=1.3|د کابل او کندهار لویه لاره د افغانستان په ميدان وردګ ولايت کې]]
د '''کابل–کندهار لويه لاره''' يوه ۴۸۳ کيلومتره لاره ده، چي د افغانستان دوه تر ټولو لوی ښارونه [[کابل]] او [[کندهار]] د [[ميدان ښار]]، [[سيداباد]]،  [[غزني]]، او [[قلات]] له لارې د يو بل سره نښلوي. دا لویه لار د افغانستان د ملي تجارتي سیسټم یوه مهمه برخه ده یا [[رينګ روډ]] دي. د کابل او کندهار تر منځ غزيدلې دا لویه لاره هيڅ د هيڅ لويو غرونو څخه نه تيريږي. د افغانستان شاوخوا ٣۵ سلنه وګړي د کابل او کندهار تر منځ ددي لويي لارې په ۵۰ کیلومتري کې ژوند کوي.
==يادونه==
د کابل-کندهار لويه لاره د دوو لسیزو جګړو او غفلت له کبله په ډير بد حالت کې وه. د لسیزو جنګ او غفلت وروسته [[امریکا]] ددي لارې د ٣٨٩ کیلو متره سړک ترمیمولو او بیارغونه پيل کړه، په داسې حال کې چې [[جاپان]] د سړک د ۵۰ کيلومتره جوړولو مرسته وکړه، يادونه دي وي چي د لارې ۳۴ کیلوميتره برخه د کار وړ وه. خو په هر صورت پروژه د[[لويس بيرګير ګروپ]] ته وسپارل سو، چي پکښي ترکي او هندي انجينرانو ګډون درلود. د دې مرحلې یو پړاو د ٢٠٠٣م کال د ډسمبر په میاشت کې بشپړ سو او لویه لاره ترافيکو د [[کرزی|ښاغلي حامد کرزي]] په امر د ترافیکو پر مخ پرانستل سوه.<ref>[http://www.usaid.gov/press/releases/2003/pr031214.html USAID Press Release: Afghans Celebrate Phase I Completion of Kabul to Kandahar Highway] {{webarchive|url=https://web.archive.org/web/20111020164116/http://www.usaid.gov/press/releases/2003/pr031214.html |date=2011-10-20 }}</ref> د کندهار څخه تر کابل پورې سفر عموما ١٢-١٣ ساعته وخت نيوي، مګر له دې چې د بیارغونې کارونه ترسره سول سفر نږدې ۶ ساعتو ته راکم سوي.
