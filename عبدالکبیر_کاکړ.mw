
'''عبدالکبیر کاکړ''' ([[زوکړه]] ۱۳۳۰ لمريز لېږدي [[کال]]، د [[لغمان ولايت]]) د [[افغانستان]] يو [[پښتو ژبه|پښتو ژبې]] [[ليکوال]] او [[شاعر]] دی. 

==مخينه== 

عبدالکبیر کاکړ د خپل فیسبوک دملګرو او دوستانو په لړکې نن   یوبل با احساسه او هیوادپال  افغان درپيژنم چې زده کړې یې دانجنیرۍ په برخه کې کړي دي  خو دخپل مسلک ترڅنګ  یو تکړه لیکوال ، شاعر او ژورنا لیست دی.
ښاغلی انجنیر صیب عبدالکبیر کاکړ د( ۱۳۳۰) لمریز کال کې دلغمان ولایت د ډیوې په کلي کې دې نړۍ ته سترګې غړولې  دي . نوموړي خپلې زده کړې په ۱۳۴۹ لمریز کا  ل کې دلغمان ولایت دروښان په لیسه کې  سرته رسولي دي او وروسته دکابل دپولیتخنیک په انستیتیوت کې شامل اوپه ۱۳۵۵ لمریز کال یې دنوموړي انیستیتیوت  دتفحص او انکشاف له څانګې دمافوق لیسانس انجنیر په توګه فارغ او بیایې له همدې پوهنځي نه خپله ماستري  تر لاسه کړې. بیا یې دسرتیرۍ دمکلفیت دوره سرته رسولې   اوتر هغې  وروسته د  ۱۳۵۶ لمریز کال  دتلې په میاشت کې یې  دعینک دمسو په کان کې دانجنیرپه توګه دنده پیل کړې ده. 
 ښاغلي انجنیر عبدالکبیر کا کړ په ۱۳۵۷لمریز کال کې دکانونو دسروې دیوه ساحوي ګروپ دانجنیرپه توګه  وټاکل شو اوپه ۱۳۵۹ لمریزکال دکانو او صنا یعو وزارت کې دانجنیر په توګه دنده درلودله. بیا وروسته دیوه  تحصیلي بورس دترلاسه کولووروسته پخواني شوروي اتحاد ته لاړ   او کله یې چې  زده کړې  بشپړې کړې نو بیا بېرته هیواد ته ستون شو ا د۱۳۶۱ نه تر۱۳۶۹ کال پورې دښوونې او روزنې په وزارت کې ددغه وزارت دمطبعې د رئیس په توګه وټاکل شو چې په دغه موده کې دده ترلارښوونې لاندې دلومړي ټولګي نه تر دولسم ټولګي پورې په ملیونونو  درسي کتابونه په پښتو اودري ژبو چاپ شول .
ښاغلی کاکړ  په ۱۳۵۹ لمریزکال په خپل مسلک کې  دډاکټرۍ دترلاسه کولو لپاره پخواني شوروي اتحاد ته لاړ ، خو په هیواد کې دګډوډیو اوکورنۍ جکړې له کبله له خپلې کورنۍسره دالمان  هیواد ته  کډوال شو. ده دآلمان دماربورګ په ښار کې دنورو افغانانو په مرسته  دافغانانویوه کلتوري ټولنه جوړه کړه او دخپلې مورنۍ ژبې دودې او پرمختګ لپاره هره اونۍ د دوطن رادیو - تلویزیون  د( ادبي مرغلرو ) په نامه خپرونه لري  او له  دې لارې دخپلې ژ بې  چوپړ کوي .
دښاغلي انجنیر کا کړ صیب مقالې دهیواد په ورځپاڼو او مجلو کې هم خپرې شوي دي.ښاغلي کاکړ دوه شعري ټولګې  لري چې یوه یې ( ترخه یادونه) نومیږي چې په ۱۳۸۴ لمریزکال  چاپ شوی ده ،بله  شعري ټولګه یې ( دتاریخ سبق ) نومیږي  چې په ۱۳۸۹ لمریزکال کې چاپ شوې ده.
ښاغلی کاکړصیب دپنځو کلونو راهیسې زمادفیسبوک ملګری دی .دی یومهذب انسان او  دیوه لوړپښتني   کرکټر درلودونکی اوښو اخلاقو او کړو وړو  څښتن  دی. زه دده پر ملګرتوب ویاړم او ده ته له لویه خدایه دزیاتو بریاوو اوخوشالیوهیله کوم.
