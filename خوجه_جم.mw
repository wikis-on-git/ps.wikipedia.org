<ref>راشه پښتونه اول په پښتونولۍ پوه شه بیا وایه چی ماسره ککري مه وهه نو دا لاندی لیکنه بس دپښتنو دپاره چی په پښتونوالی پوه شی   پښتونوالی یعنی څه؟؟؟؟  پښــــتونوالــــــي   پښتونوالي هغه قاعده ده چې د تاريخ په اوږدو کې د پښتنو له خوا جوړه شوې ده او يا په بل عبارت يې چې ووايو پښتونوالي هغه دود او دستورونه دي چې پښتنو د خپل ټولنیز ژوند د پاره ي ځانګړې کړي دي . د دې معنا دا ده چې پښتون هغه وخت پښتون دی چې په خپلې پښتونوالې ولاړ وي او د پښټونوالي دود او دستورونه په ټولنیز ژوند کې مراعت کړي . دا بیا په خپله د دې معنا ورکوي چې که نوم دې پښتونمل وي ، ژبه دې پښتو وي او په خټه هم سوچه پښتون اوسې خو پښتني معاشره مراعت نکړې ، بس  نیم پښتون یې .  په دې کې شک نشته چې د پښتونوالۍ ځنې دودونه ډير زاړه شوي او د نوي عصر د تهذیب سره برابر ندي ، نوو ځنې شيان يې بدلون ته اړتيا لري . خو بيا هم په عمومي ډول پښتونوالي داسې يو متمدن دود دی چې د نړۍ په ډيرو اقوامو کې داسې دود او دستورونه ندي لیدل شوي او نليدل کېږي .   دا چې پښتونوالۍ له کوم وخت راهيسې په پښتنو کې مروجه شوې ، داسې سل په سلو کې مالومه نده . ځکه پښتونوالي داسې يو ليکل شوی قانون ندی . البته په دې ورستويو کې د پښتونوالۍ په هکله ځنې ليکنې شوي او يا د پښتونوالۍ دود او دستور راټول شوي .   ماته د داسې کوم کتاب پته نشته چې نوم يې پښتونوالي وي ، خو بيا هم د کورنۍ په چاپېريال کې مو د پښتونوالۍ په هکله ډير څه اورېدلي دي . زما موخه دلته د دې پرانيستل شوې ليکنې نه دا دی چې له تاسو سره خپل مالومات شريک کړم او ستاسي د مالوماتو نه يو څه ګټه واخلمه .   د پښتونوالۍ الفبا د مېلمستیا ، بدل او ننواتې نه پيلېږي .  ــ مېلمستيا : مېلمستيا په پښتنو کې هغه مېلمه پالنې ته ويل کېږي چې مېلمه ترې برخورداره دی . دا په دې معنا چې مېلمه ځانته ځانګړې حقونه لري ، چې ما ته سل په سلو کې مالومه ندي ، نو که تاسي ته يې جزيات مالوم وي ، ماسره يې شريک کړئ.   ــ بدل يا انتکام : که چېرې کوم څوګ د يو پښتون حق تلف کړي او يا ورباندې تعرض وکړي ، نو پښتون بيا د بدل نارې کوي . نو دغه د بدل جزيات څه دي ؟؟   ــ ننواتې : که چېرې د دوو پښتنو کورنيو تر منځ شخړه وي ، نو د روغې ـ جوړې د کولو د پاره هغه کورنۍ چې خپله ګناه منلې ، د عفو د پاره ننواتې ته رجوع کوي .  په دې هکله زه يوه پوښتنه لرم او هغه دا چې د ننواتې د جزياتو تر څنګ ايا بهرني وګړو يا اسيرانو سره هم ننواتې کېدلی شي او کنه ؟؟   ــ ننګ : د پښتنو غيرت ، عزت او ابرو ته ويل کېږي . د ننګ خاص تعريف څه دی او محتوايې په څه کې ده ؟؟   ــ تور : هغه حالت دی چې پکې د يوې ښځې د عزت او ابرو مسله دخيله وي .   ــ توربور : توربور خو د اکا ځوی ته ويل کېږي چې په پښتنو کې ورته د سيال ، رقيب او يا حريف په سترګه ليدل کېږي . دا ولې ؟؟   ــ جرګه : د پښتنو د يو قوم د مشرانو غونډې ته ويل کېږي چې د مختلفو مشکلاتو  د حلولو د پاره راټولېږي .   ــ لښکر : د ځوانانو هغې ډلې ته ويل کېږي چې د جرګې د احکامو د پلي کولو د پاره راټولېږي او يا مسلح کېږي .   ــ تيګه : هغه ورځې ته ويل کېږي چې د يو قوم او يا د دوو قومونو تر منځ شخړې بايد لغو شي او ورباندې تيګه کېښودل شي .    همداسې ډير نور دودونه په پښتونوالي کې شته چې د پښتونوالي برخې دي . لکه بدرګه ، ګاونډی ، نيکات ، لونګۍ ، ناغه ، حجره او داسې نور ....   څنګه چې ښکاري پښتونوالۍ يو ډير متمدن دود او دستور دی ، او د دې دود او دستور ساتل په هر پښتون باندې فرض دی .  اډمین بهیرغورځنګ  په درناوی </ref>
