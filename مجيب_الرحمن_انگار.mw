[[دوتنه:MujeeburRahmanAngaar.png|کيڼ|250px|بټنوک|مجيب الرحمن انګار]]
'''مجيب الرحمن انګار''' (۱۹۷۷ ز. - ) ''(په انګرېزي: Mujeeburrahman Angar)'' يو افغان ايډيټر، [[د آزادۍ راډيو]] د پښتو د څانګې يو خبريال او د آفاق د يو مياشتينۍ خپرونې پازوال دی. د خبريالی تر څنګ هغه د [[ټول افغان]] د مشر ايډيټر دنده هم په غاړه لري، چې په دې ترڅ کې د ليکنو د سمون او خپراوي تر څنګ د سيمه ايزو خبرونو خپرول هم د انګار په دندو کې شمېرل کېږي. 

== مخينه ==
مجيب الرحمن انګار په ١٩٧٧ ز. کال کې د کابل د میربچه کوټ ولسوالۍ په زمه نومي کلي کې زېږېدلى.

== زده کړې ==
لومړنۍ زده کړې یې د پېښور او صوابۍ په بېلابېلو ښوونځيو کې  ترسره کړې، د لېسانس (B.A) سند يې په پېښور کې ترلاسه کړى اواوس له يوه نړېوال پوهنتون څخه په پښتو ژبه او ادبياتو کې  ماسټري کوي.

== دندې ==
کله د لومړي ځل لپاره د نړېوال جال (انټرنېټ) پرمخ پښتو وييباڼه www.tolafghan.com جوړه شوه. د نوموړې ويبپاڼې له جوړېدو سره سم، مجيب انګار د ويبپاڼې د افغانستان او پاکستان لپاره د خبريال په توګه کار پيل کړ. هغه به [[ټول افغان]] ته د سيمې، په ځانګړې توګه د افغانستان پر سياسي، کلتوري، ادبي او نورو پرمختيايي چارو په زړه پورې رپورټونه چمتو کول. 

تر لږې مودې تېرېدو وروسته نوموړى د ويبپاڼې د مشر ايډيټر په توګه وګومارل شو، چې د ډېرو ليکوالو ليکنې او د نورو همکارانو رپورټونه به يې ايډيټ کول او بيا به يې پر ويبپاڼې خپرول. همداراز يې د ډېرو نويو او اماتورو رپورټرانو  د لارښوونې او روزنې دنده هم پر غاړه لرله، چې په دې لار کې يې خدمتونه له چا پټ نه دي.

انګار پر ٢٠٠٥م کال له پولې پورې راډيويي پروژې سره د خبريال په توګه په ژورنالېستيکو کارونو هم لاس پورې کړی او سربېره پر دې په مذهبي، کلتوري، ټولنيزو او سياسي چارو یې هم پرواګرامونه چمتو کړي.

هغه د پاک-افغان د امن جرګې په اړه د خبرونو او راپورونو په پوښښ کې کارنده ونډه اخيستې. کله چې پېکټ راډيو خپل ويب سايټ پرانست، نو انګار يې د پښتو ويبپاڼې په چلولو کې د اوږدې تجربې لرلو له لامله د ويبپاڼې د سمبالوونکي په توګه وګوماره. د دې تر څنګ د مياشتنۍ (افاق) مجلې مسؤل مدير هم پاتې شوى. مجيب الرحمن د افاق مجلې سربېره له مياشتنۍ الفت، کاوون، سپرغۍ او نورو پښتو مجلو سره د همکار په توګه هم کار کړی او ډېرې ليکنې يې د هېواد او له هېواده دباندې په نوموتو مجلو او ورځپاڼو کې خپرې شوي دي. هغه د يو څه مودې لپاره په پېښور کې د پژواک خبري اژانس د خبريال دنده هم ترسره کړې. 

مجيب الرحمن انګار د ٢٠١٠ ز. کال له مۍ میاشتې راهيسې په پېښور کې د ازادۍ راډيو يو خبريال دی. نوموړى د پېښور او قبايلي سيمو په ترينګلو او ستونزمنو حالاتو کې خپله دنده په ډېره مېړانه او صداقت ترسره کوي.







[[وېشنيزه:افغان خبريالان]]
[[وېشنيزه:پښتانه خبريال]]
[[وېشنيزه:د آزادۍ راډيو خبريال]]
