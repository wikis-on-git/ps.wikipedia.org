[[دوتنه:امين الله خان زمريالی.png|بټنوک|کيڼ]]
'''امين الله خان زمريالی''' ([[زوکړه]] ۱۲۷۳ لمریز لېږدي [[کال]]، کابل - [[مړینه]] ۱۳۶۱ ل ل کال) د [[افغانستان]] پو [[پښتو ژبه|پښتو ژبی]] [[ليکوال]] او [[شاعر]] وو. 

==مخينه== 
امين الله زمريالی، چې د علي محمد خان زوی او د عطا محمد خان لمسی دی، پر ۱۲۷۳ ل ل کال په کابل ښار کې زېږېدلی وو. لومړنۍ زده کړې يې په حبيبيه ښوونځي کې تر رشيديې پوري پای ته ورسولې. د دغو زده کړو په جريان کي يې له شخصي استادانو څخه د وخت مروج کتابونه هم ولوستل. 

لومړنۍ دنده يې پر ۱۲۹۰ ل ل کال د پکتيا د ملک زاده گانو په ښوونځي کې سرمعلمي وه. څلور کاله وروسته د شاهي غونډ سرکاتب وټاکل شو. پر ۱۳۰۰ ل ل کال په ننگرهار کې د توپچي کنډک مشر شو. په ۱۳۰۲  ل ل کال د شينوارو د نازيانو بولندوی (قوماندان) وگومارل شو. پر ۱۳۰۳ ل ل کال په کابل کې د ارکان حرب د څارگرۍ (استخباراتو) څانگې مدير او پر ۱۳۰۴ ل ل کال د دفاع وزارت د مامورينو په مديريت کې وټاکل شو.

ښاغلی زمريالی پر ۱۳۱۰ ل ل کال په کابل کې د کابل ادبي انجمن له تاسيس سره سم د دغه انجمن غړی شو. پر   ۱۳۱۶ ل ل کال د ادبياتو او حفظ آثار د څانگې مرستيال شو او پر ۱۳۱۷ ل ل کال د پښتو ټولنې د پښتو ژبې مدير وگومارل شو. پر ۱۳۱۹ ل ل کال د نجات ښوونځي د پښتو ښوونکی وو. پر ۱۳۲۰ ل ل کال د پښتو ټولنې مرستيالي ورکړه شوه. پر ۱۳۲۳ ل ل کال د کابل په [[ښوونتون]] (دارالمعلمين) کې ښوونکی شو او د ادبياتو د پوهنځي د ښووند (استاد) دنده يې هم سرته رسوبې ده. ښاغلی زمریالی پخپله غوښتنه د ۱۳۲۵ ل ل کال د [[زمري]] پر ۲۷ نېټه کورناستی (تقاعد) شو. 

ښاغلي زمريالي پر خپلې مورنۍ ژبې سربېره په پاړسي، انگرېزي، اردو، روسي، سنسکريټ او فرانسوي ژبو هم پوهېده. 

د پښتو ژبې دغه خذمتگار او د هېواد تکړه پوځي په خپلو رسمي ماموريتونو کې څلور اعزازي نښانونه گټلي دي:  

۱- د نازيانو په بريدواله (سرحدي) او سياسي پېښه كې د گډون په پار د ستوري دوهمه درجه نښان. 

۲- د پكتيا د [[گوډ ملا]] په شخړه كې د خدمت نښان. 
 
۳- په امانيه عصر كي د لويې جرگې پر مهال د يادگار نښان. 

۴- د اعليحضرت المتوكل على الله محمد ظاهر شاه له خوا د پوهنې دويمه درجه نښان. 
 

==د شعر بېلگې يې== 

==مدني اکر== 

==مړینه== 
وروسته په (۱۳۶۱ل.) کال کښي وفات سوی دئ.  

==چاپ شوی نښيرونه يې== 

د زمريالي گڼ شمېر اثار او ليکني په کابل کالنۍ او طلوع افغان اخبار کي خپاره سوي دي، چې ځينې يې په لاندې ډول دي:  

۱- پښتو مرغلرې. په دې كتاب كي يې [[لنډۍ]] او د پښتو د پخوانيو شاعرانو شعرونه راغونډ كړي او د كتاب په سر كې يې د پښتو پر ادب يوه مفصله سريزه ليكلې ده. دا كتاب يې د يوه روسي ختيځپوه په غوښتنه ليكلى او د روسي ژباړې لپاره يې هغه روسي پوهاند ته وركړى دی.

۲- د شعرونو دېوان. دا د ښاغلي زمريالي خپل شعرونه دي او د بيتو شمېر يې يو نيم زرو ته رسېږي، خو په مستقل ډول نه دی چاپ شوي.

۳- پښتو متلونه. دا نښير د ښاغلي [[محمد قدير تره كي]] په همكارۍ د پښتو متلونو شرح په پاړسو ليكلې ده او د كابل د ادبي انجمن له خوا چاپ شوی دی. 

۴- پښتو قرائت (د شپږم ټولگي لپاره). 

۵- پښتو کيلي. 

۶- د يوې پښتنې ملي احساسات، ۱۳۱۴ ل ل کال.  

۷- پښتو څنگه وروزو؟، ۱۳۱۵ ل ل کال. 

۸- د پښتو ژبې فيلالوجي او پخواني ادبيات،  ۱۳۱۶ ل ل کال. 

۹- پښتو ادبياتو ته يوه کتنه، ۱۳۱۷ ل ل کال. 

۱۰- پښتو ته يوه کتنه، ۱۳۱۱ ل ل کال. 

۱۱- پښتو، ۱۳۱۲ ل ل کال. 

۱۲- پښتو، ۱۳۲۰ ل ل کال. 

۱۳- شرح احوال و افکار [[خوشال خان خټک]]، ۱۳۱۵ ل ل کال. 

۱۴- پښتو و پښتو لوگها، ۱۳۲۱ ل ل کال. 

۱۵- د شعرونو يوه بله ټولگه. 


==اخځليک== 

۱- https://tatobaynews.com/archives/114749 

۲- بېنوا، عبدالروف، اوسني ليکوال.  


[[وېشنيزه:پښتانه ليکوال]]
[[وېشنيزه:پښتانه شاعران]] 
[[وېشنيزه:افغاني ليکوال]]‎ 
[[وېشنيزه:پښتانه]] 
[[وېشنيزه:افغانان]]
