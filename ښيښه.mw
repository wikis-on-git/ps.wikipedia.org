'''ښيښه''' (غیر کرسټالي ) بې رنګه بڼې کلک څيز يا ماده ده . ښيښې په ښکاره ډول نیم کلکې خو د ماتېدو وړاو په سترګو روڼې ښکارې . 
تر ټولو عادي هیندارې ، د څښاکو بوتلونو ،ځينې ګلدانونو او ښيښې د کړکيو په جوړولو کې له پېړيو را هيسې کارېږي . دغه ښيښې ۷۴ ٪ په سلمه کې له سلیکا او یا د [[سليكان ډاي اکسایډ]] په انګرېزي - (silica) نومي عنصر ، [[چونې]] او [[سوډا]] څخه جوړېږي. همدارنګه دغو عنصرونو سره ځينې نور پوډري توکي د ښيښې د پايښت لپاره ورګډېږي. 
په ساينسي نړۍ کې که ښيښه په ډېره پراخه او اوږدې مانا سره تشريح کېږي ، همدارنګه د هر هغه کلکې بڼې چې کرستالي نه وي ، اوبې بڼې جوړښت ولري . ښيښې ته بڼې هم ورکول کېږي کله چې ېې د تودوخې په وجې اوبه کړي . د همدې پراخې مانا سره ، ښيښه په رازو رازو مختلفو د مادو په ټولګو کې وېشل کېږي . د جوړښت عنصرونه ېې مټالک الويډ، آيانک ملټس ، اکويوس سولوشن ، ماليکيولر اوبلنې مادې ، او پوليمر نومېږي . ښيښه لکه توکی ، په ساينس او کارخانو کې مخکښه ضروري رول توکی ګڼل کېږي. د دې کيمياوي ، پږني او په ځانګړي توګه سترګۍ واله ځانتيا ېې د دې وړ ده چې په ځينو بڼو وکارېږي ، د بېلګې په ډول هواره ښيښه ، دبلی ييزه ښيښه ، سترګۍ (عینکې) او د برېښنايزو توکيو سترګيو ښيښې ، د طبي آزمويښتون اوزارونه ، ترمل انسولېټر ، ګلاس وول ، د مزبوطېدو توکي ، د پلاستيکي ښيښو په بڼه ،او د هنري توکيو لپاره ښيښه کارېدنه ، په فني توګه ، سټوډيويي ښيښې ترې يادېږي .

دې سره به د ښیښې پېژند داسې وشي:

ښیښه د څو توکونو یو ځای کول ، اوبه کول او مخکې د [[کرستال]] کېدو، په چټکۍ سړولو ته وایي. د سړولو په دغه لنډ وخت کې یې مالیکولونه خپلو ټاکل شویو ځایو ته نشي رسېدلی او د امورف په ډول پاتې کېږي.

== د ښيښې پېښلیک ==

د ښيښې د جوړېدو پېښلیک ډېر شاته د ۳۵۰۰ مخزېږدي پېړۍ ته په [[بين النهرين]] نومې سيمې ته ورګرځي . د ښيښې لپاره د (ګلاس) ويی د لرغوني رومي ټولواکمنۍ په وخت جوړ شوی . د رومي ټولواکمنۍ پير په وخت د ښيښې د جوړېدو کارخانه په ټراير نومي سيمې کې چې د نن ورځې جرمني پورې اړه لري جوړه شوې وه ، همدلته د لرغوني لاطيني ژبې څخه د (ګلاسیوم ) ويی راوتی و .

== جوړېدنه ==

ښيښه د ۷۰ - ۷۴ فیصدو پورې د سليکا ( کورتز ریګ، سپین ریګ هم ورته وایي) څخه جوړېږي. دغه عنصر د تودوخې په ۱۵۰۰ - ۱۷۰۰ درجو کې اوبه او ولې کېږي. په داسې لوړه درجه کې انسان د کار کولو زغم او ځواک نلري. چې دغه لوړه تودوخه د کار په ځای کې د کار وړ کړي د سليکا د اوبو کېدو ټکی د سوډا او یا اشخارو (پوتاس) په مرسته کښته کوي.

ښیښه کېدای شي یوازې د سلیکا څخه جوړه شي. خو د ښې ښیښې د جوړولو لپاره د سليکا سره نور توکي ګډېږي. دا ګډون د راتلونکې جوړې شوې ښیښې د دندې سره تړنه لري.

* که سلیکا، اشخار او د سرپو اکسايډ سره يو ځای شي نو کریستالۍ ښيښه به ترې جوړه شي. د سرپو اکسایډ د ټینګاره څخه پرته ښیښې ته ځلا او په شمېریزه ډول د رڼا پیاوړتیا ورکوي. دغه ښیښه د عینکو، د عدسيو او لينزونو، د کرستال د لوښيو او داسې نورو د جوړولو لپاره کارول کېږي. د سارِی په ډول د لوښیو د کرستال په جوړولو کې د ۲۴ – ۳۴ فیصدو د سرپو اکسایډ ګډوي.
* د سلیکا، اشخار او د چونې له پیوستون څخه به نيمه کريستالۍ ښېښه جوړه شي. دا ډول ښيښي د بېلګه په توګه د لابراتور په چارو کې کارېږي.
* د سلیکا، سوډا او چونې د یو ځای کولو څخه اواره ښیښه په لاس راځي. اوسمهال د (پیل کینګ تون) په مېتود جوړېږي. دغه ښیښه په ودانیو کې، موټر او داسې نورو کې کارول کېږي. 
د سلیکا د سپېځلي کیدو لپاره کاربن او د ښیښې د شین - توربخون رنګ د منځه وړلو لپاره د ارسينک څخه کار اخیستل کېږي. د چورلټ (سل فیصده) بې رنګې ښیښې د جوړولو شونتیا هم شته. خو دې لپاره به سلیکا په ځانګړي ډول سوتره او سپېځ کېږي. 

'''کیمیاوي نومونه''' 

سلیکا (SiO2) , د وسپنې اكسايډ (Fe2O3) , چونه (CaO) , سوډا (Na2O3) , اشخار (K2O3) , دولمیت (کلسیم مګنيزيم کاربونات) {CaMg(CO3)2} , 
نیفیلین {Na,K)AlSiO4)} , سرپ (د سرپو اکسایډ){(PbO (Pb}.


=== د ښیښې ډولونه ===
 
ښیښه د جوړېدنې له خوا په دوو برخو ویشل کېږي.

# بڼسټیزه ښیښه
# اوړون شوې ښیښه

==== بڼسټیزه ښیښه ====
هغه ښیښه چې د اومه توکونو د ولېدو او بیا سړېدو څخه په لاس راغلې وي، بڼسټیزه یادېږي. د دغه ښیښې په ډله کې: اواره ړونه ښیښه، انځوریزه ښیښه، سیم لرونکې ښیښه او رنګه ښیښې ونده اخلي.

==== اوړون شوې ښیښه ====
هغه ښیښه چې د بڼسټیزه ښیښې د جوړښت او ځانګړنې د اوړون او څه بدلون راوستلو له امله لاس ته راځي، اوړون شوې نومېږي. د دغې ښیښې په ډله کې ساتندویه (ډاډ) ښیښه( نښلولې ښیښه، کلکه ښیښه ، سیم لرونکې ښیښه)، غبرګه ښیښه، درېځلیزه (درې ځلیزه) غبرګه ښیښه، د لمر د وړانګو ګرځونکې ښیښه، د کارتوس نیونکې ښیښه او داسې نورې برخه اخلي. د دغو ښیښو شمېر ورځ په ورځ مخ په سترېدو دی.

== سرچينې ==

[[وېشنيزه:ښیښه| ]]
[[وېشنيزه:د ودانۍ توکونه]]
