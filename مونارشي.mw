'''مونارشي''' د [[حکومت]] هغه شكل دى چې په هغه كې د حكومت اقتدار د يو تن په لاس كې وي، نورې ټولې وظيفې دده په واسطه خلكو ته سپارل كېږي.
روسو(۱۷۲۱. ۱۷۷۸) وايي چې په حكومتونو كې دا د حكومت ډيره پياوړې بڼه ده، دا ځكه چې:

# ټول قدرت له يوه مركز نه اداره كېږي.
# د يوه ماشين ټولې برخې د يوې ارادې تابع وي.
# ضد او نقيض قوتونه چې يو بل خنثى كوي، په كې نه وي.
# ډير لږ فعاليت ډيرې ښې نتيجې وركوي، په دې شرط چې د حكمران استعداد په نظر كې نيول شوى وي.

'''د روسو په عقيده، مونارشي ځينې تاوانونه لري چې هغه دادي:'''
# د يو سړي حكومت استبداد منځ ته راوړي.
# واحد حكمران تل خپل پايښت د خلكو په كمزورۍ كې گوري.

'''د روسو په عقيده د مونارشي اساسي نواقص دادي:'''
	
# په مونارشۍ كې تل چالبازه، دسيسه كار او پست همته خلك قدرت ته رسي.	
# په مونارشۍ كې بل عيب دقدرت تسلسل دى چې د حكمران د مړيني نه وروسته يې وارث ته قدرت سپارل كېږي. كيداى شي د حكمران له مړيني څخه وروسته يې ليونى ځوى د خلكو حكمران شي.

[[وېشنيزه:سياسي هڅوب]]
