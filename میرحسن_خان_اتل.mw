پېژندنه (Introduction)

د پښتو ژبې پیاوړی لیکوال او ناول لیکونکی پوهاند میرحسن خان اتل د سهېلي پښتونخوا په ږوب ښارګوټي کې په کال ۱۹۷۶ز د نومبر د میاشتې پر شپژمه نېټه دې نړۍ ته سترګې را روڼې کړې. د نوموړي د پلار نوم حاجي خان محمد بابړ دی او په خټه بابړ دی 

لومړۍ زده کړې (Basic education)

ښاغلي اتل خپلې لومړنۍ زده کړې په خپل پلارني ټاټوبي ږوب کې په دولتي لیسه "ګورنمنټ ماډل هایي سکول" کې تره سره کړې او دلته یې خپلې زده کړې تر لسم ټولګې (metriculation) پورې په ویاړلو نمبرونو سره بشپړې کړې او بیا یې خپلې منځنۍ زده کړې له دولتي پوهنځي "ګورنمنټ ډګري کالج ږوب" څخه وکړې او وروسته یې بیا  د لوړو زده کړو لپاره د سهېلي پښتونخوا د سر ښار کوټې ولور ته مخه کړه.

لوړې زده کړې(Higher education)

نوموړي په بلوچستان پوهنتون کوټه کې په پښتو ادبیاتو کې د ایم فل (Mphil) ترکچې پورې زده کړې وکړې او وروسته یې بیا له یاد پوهنتون څخه په نړیوالو اړیکو (international relations) کې هم د ماسټرۍ زده کړې بشپړې کړې.

دندې(Professions)

په لومړیو شپو ورځو کې په دولتي ښوونځي کې د پښتو ادبیاتو په څانګه کې ښوونکی وګومارل شو خو نن سبا د سهېلي پښتونخوا (بلوچستان) د نصابیاتو په اداره "بلوچستان ټیکسټ بک بورډ کوټه " کې د مرستیال سیکتور په حیث دنده تر سره کوي او ورسره د پښتو اکېډمۍ کوټې فعال غړۍ هم دی او د خپلې مورنۍ ژبې و ډول ادبي چوپړ ته لاس پر نامه ولاړ دی.

چاپ اثار (Published Books)

تر دا اوس محال د نوموړي د لاندېني اثار چاپ شوي دي

۱. د پښتو ادب هنداره(نصابي کتاب)

۲. دا وګړي ډېر کړې خدایه( تذکره)

۳. د شاپېریو ناوه( د کېلاش یونلیک)

۴. د " پښتو" نومې مجلې تحقیقي او تنقیدي څېړنه

۵. لرغونی ږوب (ژباړه)

۶. د ختیځ اروپا (د ایران یونلیک)

۶. ګلګوټه ساحه(ناول)

۷. حدودالعالم (ژباړه)

ناچاپ اثار ( Books ready to publish)

د ښاغلي اتل دا لاندېني کتابونه هم چاپ ته چمتو دي 

۱. د ږوب یرغل  

۲. لرغونې سیوۍ او داسې نور

یادونه :  د نوموړي لیکوال وخت په وخت د کوټې پښتو اکېډمۍ په درې میاشتنۍ مجله " لیکني" او نورو ادبي او فرهنګي مجلو کې ادبي او څېړنیزې لیکنې هم خپرېږي.
