''''''میرحسن خان اتل''''''
''''''پېژندنه (Introduction)'''''' میرحسن خان اتل د سهېلي پښتونخوا د تاريخي ښار ږوب اوسېدونکی او دلته د کال ۱۹۷۶ م  د نومبر د میاشتې پر (۶مه) نېټه زيږېدلی دی، د پلار نوم ئې حاجي خان محمد او په خټه بابړ دی.

'''''' زدکړې (Education)''''''
ښاغلي میرحسن خان اتل لومړۍ او منځنۍ زدکړې د ږوب ښار په بېلابېلو دولتي ښوونځیو کې سر ته رسولې دي، د څوارلسم ټولګي امتحان یې له "ګورنمنټ ډګري کالج ږوب" پاس کړی دی، ايم اې پښتو ادبيات او د ايم فل (Mphil)ډګړۍ یې له (بلوچستان پوهنتون کوټې) څخه اخستې دي، له یاد پوهنتون څخه یې د نړیوالو اړیکو (IR) په شعبه کې هم تر ماسټرۍ پوې زدکړې بشپړې کړې.

''''''دندې(Professions)''''''
میرحسن خان اتل لومړی د کالج (دولتي ښوونځيو) په څانګه کې د پښتو ادبيات استاد او اوس مهال د سهېلي پښتونخوا (بلوچستان) د نصابیاتو په اداره "بلوچستان ټیکسټ بک بورډ کوټه " کې د مرستیال سیکتور په حیث دنده تر سره کوي.

''''''علمي او ادبي خدمات (Literary Contributions)''''''
میرحسن خان اتل د پښتو اکېډمۍ کوټې د ګورننګ باډۍ فعال غړی او تر اوسه ئې په حېث د يوه ليکوال، کيسه ليکونکي، محقق او ژباړن يو شمېر علمي او ادبي خدمتونه ترسره کړي، اته کتابونه ئې چاپ او يو شمېر د چاپ لارې څارې، له دې پرته ئې د پښتو ژبې په بېلابېلو مجلو په خصوص د پښتو اکېډمۍ کوټې په درې میاشتنۍ مجله " لیکني" کې تر دېرشو زیات تحقيقي، تنقیدي او تخليقي مضامين او مقالې چاپ شوې دي. 

''''''چاپ اثار (Published Books)''''''
(۱). د پښتو ادب هنداره(نصابي کتاب)
(۲). دا وګړي ډېر کړې خدایه( ادبي تذکره)
(۳).  د شاپېریو ناوه( د کېلاش یونلیک)
(۴). د " پښتو" نومې مجلې تحقیقي او تنقیدي څېړنه ( تحقیق و نتقيد)
(۵). لرغونی ږوب (ژباړه)
(۶). د ختیځ اروپا (د ایران یونلیک)
(۷).  ګلګوټه ساحه(ناول)
(۸). شنه اسمان (ژباړه)

''''''ناچاپ اثار ( Books ready to publish)''''''
(۱). حدودالعالم (ژباړه)
(۲).  د ږوب یرغل
(۳).  لرغونې سیوۍ او داسې نور
(۴). د سهېلي پښتونخوا د پښتو ډرامې تحقيقي او تنقيدي جايزه (اېم فل مقاله)
(۵). د غرنو لور (د لنډو کيسو ټولګه)
