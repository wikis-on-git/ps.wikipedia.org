[[دوتنه:محمد عارف.png|بټنوک|محمد عارف]]
'''محمد عارف وردگ''' ([[زوکړه]] ١٣٢٨ لمريز لېږدي [[كال]]، د [[وردگ|وردک ولايت]]، د سید اباد ولسوالي) د [[افغانستان]] يو پښتو ژبی [[لیکوال]]، [[څېړنکی]] او [[سيند]] لیکونکی دی. 
  
== زده کړې او دندې ==
محمد عارف وردگ د ١٣٢٨ لمريز لېږدي كال په ژمي كې د وردگو ولايت د سيدآباد په ولسوالۍ كې زېږېدلی دی. د سيدآباد د لومړني ښوونځي تر پای ته رسولو وروسته په حربي ښوونځي او د هغه تر پای ته رسولو وروسته په حربي پوهنتون کې شامل شو. پر ١٣۴٩ لمريز كال له حربي پوهنتونه فارغ او د [[دويم بريدمن]] په پوړۍ (رتبه) يې په پوځ کې په دنده پيل وکړ. د عسكري خدمت په اوږدو كې د لوړو مسلكي زده كړو لپاره [[هند]] ته وليږل شو او له بېرته راتگ سره په مركزي ځواك كې وگومارل شو. د روسانو د تېري له لامله ‍ هېواد پرېښونې ته اړوت او [[جرمني]] ته کډوال شو. په جرمني كې د يو گڼ شمېر كورسونو د لوستلو تر څنگ یې يو ځل بيا د اقتصاد او الكترونيك په برخه كې لوړه زده كړه وکړه. تر هغه وروسته یې د دغه [[هېواد]] په دولتي ادارو او تصديو كې د دندې په ترسره کولو لاس پورې کړ. هغه اوسمهال د آلمان غږ راډيو د پښتو او دري په څانگه كې كار كوي. له وخت نه په گټه اخيستلو سره يې د يو شمېر كتابونو په ليكلو لاس پورې كړی دی.  تر اوسه پورې یې لاندې كتابونه ليكلي، د كومو له ډلې نه چې يو شمېر چاپ او نور چاپ ته تيار دي:

== چاپ شوي نښيرونه يې ==
۱- آلماني ـ دري ـ پښتو قاموس، د ٣٨٠٠٠ جرمني لغتونو ژباړه او ځانگړیتوبونه. 

۲- د آلماني ژبې گرامر په پښتو. 

۳- د آلماني ژبې گرامر په دري. 
 
۴- د انگريزي خودآموز په پښتو. 

۵- د پښتو معياري ژبدود، گرامر. 

۶- [[پټه خزانه]] د عارف وردک په اهتمام. 

۷- آلماني برای نوآموزان. 

== ناچاپه آثار ==
# پښتو ـ انگريزي قاموس ،د ۴٠٠٠٠ پښتو لغتونو ژباړه په انگریزی، چاپ ته تيار دئ
# د اسلام قاموس ، تر ليكلو لاندې دئ
# انگريزي قاموس په پښتو او دري ، تر ليكلو لاندې دئ
# د كمپيوټر اساسات اودMS-DOS سيستم، چاپ ته تيار دئ 



[[وېشنيزه: پښتانه ليکوال]] 
[[وېشنيزه: افغاني ليکوال]] 
[[وېشنيزه: پښتانه]] 
[[وېشنيزه: افغانان]]
