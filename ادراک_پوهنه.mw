مېتاکوګنېشن یا ادراک پوهنه یا هم د پوهېدو پوهنه (انګلیسي: Metacognition) د خپل فکر د پروسو په اړه پوهاوی او د دوی تر شا د شته الګو ګانو پوهه ده. د دغې اصطلاح د ریښې کلمه مېتا (''meta'') ده، چې معنا یې "هاخوا"، یا "ترې پورته" ده. مېتاکوګنېشن یا مېتاپېژندنه ښایي ډېرې بڼې ولري، لکه د خپل فکر کولو د لارو چارو منعکسول او پر دې پوهېدل چې کله او څنګه د ستونزې د هواري لپاره ځانګړې ستراتیژۍ وکارول شي. مېتاکوګنېشن یا ادراک پوهنه عموما دوې برخې لري: (۱) د د ادراک یا پوهېدو په اړه پوهه او (۲) د ادراک تنظیم.<ref name="Metcalfe">Metcalfe, J., & Shimamura, A. P. (1994). ''Metacognition: knowing about knowing''. Cambridge, MA: MIT Press.</ref><ref name="Schraw 1998 113–125">{{cite journal|last=Schraw|first=Gregory|title=Promoting general metacognitive awareness|journal=Instructional Science|year=1998|volume=26|pages=113–125|doi=10.1023/A:1003044231033|s2cid=15715418}}</ref>

مېتامیموري، چې د حافظې او یادولو یا حفظ د ستراتیژیو په اړه د پوهېدو په توګه تعریف شوې، د مېتاکوګنېشن یوه ځانګړې مهمه بڼه ده. په کلتورونو کې د مېتاادراکي (metacognitive) پروسس کولو په اړه علمي څېړنې په لومړیو پړاوونو کې دي، مګر داسې نښې نښانې شته چې په دې تړاو لا ډېر کار ممکن د ښوونکو او زده کوونکو ترمنځ د بین-کلتوري زده کړو په برخه کې غوره پایلې وړاندې کړي.<ref name="Dunlosky">Dunlosky, J. & Bjork, R. A. (Eds.). ''Handbook of Metamemory and Memory''. Psychology Press: New York, 2008.</ref><ref name="Wright">Wright, Frederick. APERA Conference 2008. 14 April 2009. http://www.apera08.nie.edu.sg/proceedings/4.24.pdf {{Webarchive|url=https://web.archive.org/web/20110904045737/http://www.apera08.nie.edu.sg/proceedings/4.24.pdf|date=4 September 2011}}</ref>

د مېتاکوګنېشن په اړه لیکنې لږ تر لږه د یوناني فیلسوف ارسطو (۳۸۴-۳۲۲ ق م) دوو اثارو ته رسېږي: د روح په اړه (''On the Soul'') او پاروا نچرالیا (''Parva Naturalia'').<ref>{{cite book|last1=Colman|first1=Andrew M.|year=2001|chapter=metacognition|title=A Dictionary of Psychology|chapter-url=https://books.google.com/books?id=UDnvBQAAQBAJ|series=Oxford Paperback Reference|edition=4|location=Oxford|publisher=Oxford University Press|publication-date=2015|page=456|isbn=9780199657681|access-date=17 May 2017|quote=Writings on metacognition can be traced back at least as far as ''De Anima'' and the ''[[Parva Naturalia]]'' of the Greek philosopher [[Aristotle]] (384-322 BC) [...].}}</ref>

== تعریفونه ==
دغې د لوړې کچې ادراک یا پوهېدنې ته د امریکایي پرمختیايي ارواپوه جان ایچ فلاویل (۱۹۷۶) لخوا د مېتاکوګنېشن نوم ورکړل شو. <ref>{{Cite web|date=2013-04-19|title=What is Metacognition?|url=https://www.psychologynoteshq.com/metacognition/|access-date=2020-10-18|website=The Psychology Notes Headquarters|language=en-US}}</ref>

د مېتاکوګنېشن اصطلاح په لفظي ډول 'له ادراک پورته' معنا لري او د ادراک په اړه د ادراک یا د پوهېدو په اړه د پوهېدنې د څرګندولو لپاره کارېږي، یا هم په لا زیاته غیررسمي بڼه د فکر کولو په اړه فکر ته وایي. فلاویل مېتاکوګنېشن د ادراک او د ادراک د کنټرول په اړه د پوهې په توګه تعریف کړی. د مثال په توګه، که یو څوک متوجه شي چې د B په پرتله د A په زده کړه کې ډېره ستونزه لري، یا دا چې که متوجه شي چې C باید د حقیقت په توګه له منلو وړاندې بیا چېک کړي، نو دا شخص په مېتاکوګنېشن کې ښکېل دی. جان ایچ فلاویل (۱۹۷۶، مخ ۲۳۲). د اندریس ډیمیټریو تیوري (د ادراکي پراختیا یوه له نوو-پیاجي تیوریو څخه یوه) د ځان څارنې، د ځان استازیتوب، او د ځان تنظیمولو پروسو ته د راجع کولو لپاره د هایپر-کوګنیشن اصطلاح کارولې، کومې پروسې چې د انسان د ذهن نه بېلېدونکي یا بشپړوونکې برخې ګڼل کېږي. پردې سربېره، هغه او همکارانو یې وښوده چې دا پروسې د پروسس له موثریت او استدلال سره یو ځای، چې په دودیز ډول د روان هوش یا هوښیارۍ ترکیبوونکي ګڼل کېږي، په عمومي هوش کې برخه اخلي.<ref>Demetriou, A., Efklides, A., & Platsidou, M. (1993). The architecture and dynamics of developing mind: Experiential structuralism as a frame for unifying cognitive developmental theories. ''Monographs of the Society for Research in Child Development, 58'', Serial Number 234.</ref><ref>{{cite journal|last1=Demetriou|first1=A.|last2=Kazi|first2=S.|year=2006|title=Self-awareness in g (with processing efficiency and reasoning)|journal=Intelligence|volume=34|issue=3|pages=297–317|doi=10.1016/j.intell.2005.10.002}}</ref>

په مېتاکوګنېشن یا ادراک پوهنه کې د خپل فکر کولو د پروسې په اړه فکر کول هم شامل دي، لکه د مطالعې مهارتونه، د حافظې وړتیاوې، او د زده کړې د څارنې وړتیا. دا مفهوم باید د منځپانګې له لارښوونې سره یو ځای په واضح ډول تدریس شي.

ادراک پوهنه د یو چا د خپلو ادراکي پروسو او د زده کړې اعظمي کچې ته د رسولو لپاره د دغو پروسو د تنظیم د څرنګوالي په اړه پوهه ده.

مېتاکوګنېشن یوه عمومي اصطلاح ده چې د حافظې د څارنې او د ځان د تنظیم، مېتا-استدلال، شعور/پوهاوی او د تېر او راتلونکي د تشخیص شعور/ځان-پوهاوی مطالعه کوي. په عمل کې دا وړتیاوې د یو چا د خپل ادراک تنظیمولو لپاره کارېږي، چې د فکر کولو، زده کړې او د مناسبو اخلاقي قواعدو د ارزونې وړتیا زیاتول یې موخه وي. دا د لوړ پوهاوي په پایله کې د یوه ځانګړي وضعیت لپاره د غبرګون د وخت کمولو لامل هم کېدای شي، او هم په بالقوه توګه د ستونزو یا دندو د بشپړولو وخت راکموي.<ref>{{Cite web|url=http://images.pearsonassessments.com/images/tmrs/metacognition_literature_review_final.pdf|title=Metacognition: A Literature Review|last=Lai|first=Emily|date=April 2011|website=Metacognition: A Literature Review PDF|access-date=23 April 2016}}</ref><ref>{{Cite journal|last1=Molenberghs|title=Neural correlates of metacognitive ability and of feeling confident: a large-scale fMRI study|pmc=5141950|issn=1749-5024|doi=10.1093/scan/nsw093|pages=1942–1951|issue=12|volume=11|journal=Social Cognitive and Affective Neuroscience|date=1 December 2016|first1=Pascal|first5=Philipp|last5=Kanske|first4=Tania|last4=Singer|first3=Anne|last3=Böckler|first2=Fynn-Mathis|last2=Trautwein|pmid=27445213}}</ref>

== ټولنیز مېتاکوګنېشن ==
که څه هم تر اوسه خپله د مېتاکوګنېشن په اړه بحث شوی، خو په دې برخه کې وروستیو څېړنو ښودلې چې دا نظر خورا محدودوونکی دی. پرځای یې، دا استدلال کېږي چې د مېتاکوګنېشن یا ادراک پوهنې په څېړنه کې باید د نورو د ذهني پروسو په اړه باورونه، پر دغو باورونو د کلتور اغېزې، او د ځان په اړه پر باورونو د کلتور اغېزې هم شامل وي. دا "پراختیا پاله نظریه" وایي چې د وضعیتي نورمونو او کلتوري توقعاتو په پام کې نیولو پرته چې پر هماغو مفاهیمو اغېزې ښندي، د مېتاکوګنېشن په بشپړ ډول پوهېدل ناشوني دي. د ټولنیزې ارواپوهنې او مېتاکوګنېشن دا ترکیب د ټولنیز مېتاکوګنېشن یا ټولنیزې ادراک پوهنې په نوم یادېږي.<ref name=":0">{{Cite journal|last1=Jost|first1=J. T.|last2=Kruglanski|first2=A. W.|last3=Nelson|first3=T. O.|date=1998|title=Social metacognition: an expansionist review|journal=Personality and Social Psychology Review|volume=2|issue=2|pages=137–154|doi=10.1207/s15327957pspr0202_6|issn=1088-8683|pmid=15647141|s2cid=25938204}}</ref>

ټولنیز مېتاکوګنېشن یا ادراک پوهنه هغه نظرونه او مفکورې رانغاړي چې له ټولنیز ادراک سره تړاو لري. پردې سربېره، په ټولنیز مېتاکوګنېشن کې د نورو د ادراک یا پوهېدنې په اړه د قضاوت کول هم شاملېدای شي، لکه د نورو د ادراکاتو او احساساتي حالتونو په اړه قضاوت کول. دا تر یوه بریده له دې کبله ده چې د نورو په اړه د قضاوت کولو پروسه د ځان په اړه قضاوت کولو ته ورته ده. که څه هم، افراد د هغو خلکو په اړه لږ معلومات لري چې دوی یې په اړه قضاوت کوي. له همدې امله، د نورو په اړه قضاوت کول تر ډېره ناسم ثابتېږي. د ورته ادراکاتو لرل کولی شي د دې غلطۍ پروړاندې محافظت او ساتنه وکړي او ښایي د ډلو یا سازمانونو او همدارنګه د خپلمنځي اړیکو لپاره ګټور وي.<ref>{{Cite journal|last1=Tullis|first1=Jonathan G.|last2=Fraundorf|first2=Scott H.|date=August 2017|title=Predicting others' memory performance: The accuracy and bases of social metacognition|journal=Journal of Memory and Language|volume=95|pages=124–137|doi=10.1016/j.jml.2017.03.003|issn=0749-596X}}</ref><ref>{{Cite book|last1=Thompson|first1=Leigh|last2=Cohen|first2=Taya R.|date=1 January 2012|title=Metacognition in teams and organizations|url=https://www.scholars.northwestern.edu/en/publications/metacognition-in-teams-and-organizations-2|journal=Social Metacognition|pages=283–302|doi=10.4324/9780203865989|isbn=9780203865989}}</ref>

=== ټولنیز مېتاکوګنېشن او کلیشې ===
خلک د خپلو کلیشه‌اي باورونو د مناسب‌والي، توجیه کولو، او ټولنیز قضاوت په اړه ثانوي پوهه لري. خلک پوهېږي چې چې کلیشه‌اي قضاوتونه او د هغو د نه کولو لپاره شعوري هڅه د منلو وړ نه ده. ظریفې ټولنیزې نښې کولی شي پر دغو شعوري هڅو اغیزه وکړي. د مثال په توګه، کله چې د نورو اړوند د قضاوت کولو د وړتیا په اړه د اعتماد پر نفس غلط احساس ورکړل شي، خلک به بېرته په ټولنیزو کلیشو تکیه وکړي. کلتوري شالیدونه د کلیشو په شمول په ټولنیز مېتاکوګنېټیو انګیرنو اغیزه کوي. د بېلګې په توګه، هغه کلتورونه چې دا کلیشه نه لري چې حافظه د عمر له لوړېدو سره کمېږي د حافظې په فعالیت کې د عمر د توپیر ښودنه نه کوي.<ref>{{Cite journal|last1=Dweck|first1=Carol S.|last2=Chiu|first2=Chi-yue|last3=Hong|first3=Ying-yi|date=October 1995|title=Implicit Theories and Their Role in Judgments and Reactions: A Word From Two Perspectives|journal=Psychological Inquiry|volume=6|issue=4|pages=267–285|doi=10.1207/s15327965pli0604_1|issn=1047-840X|hdl=10722/44536|hdl-access=free}}</ref><ref name=":1">{{Cite journal|last1=Levy|first1=B.|last2=Langer|first2=E.|date=June 1994|title=Aging free from negative stereotypes: successful memory in China and among the American deaf|journal=Journal of Personality and Social Psychology|volume=66|issue=6|pages=989–997|issn=0022-3514|pmid=8046582|doi=10.1037/0022-3514.66.6.989}}</ref><ref>{{Cite journal|last1=Steele|first1=Jennifer R.|last2=Ambady|first2=Nalini|date=July 2006|title="Math is Hard!" The effect of gender priming on women's attitudes|journal=Journal of Experimental Social Psychology|volume=42|issue=4|pages=428–436|doi=10.1016/j.jesp.2005.06.003|issn=0022-1031}}</ref>

کله چې د نورو خلکو په اړه د قضاوت کولو خبره راځي، د ثبات په اړه د انسان د ځانګړنو د انعطاف په اړه ضمني تیورۍ هم په ټولنیزه کلیشه کې د توپیرونو وړاندوینه کوي. د ځانګړتیاوو د شتون تیوري د خلکو دا تمایل زیاتوي چې د ګروپ د غړو ترمنځ ورته والی وګوري او له کلیشه‌اي قضاوتونو څخه کار واخلي. د مثال په توګه، د هغو کسانو په پرتله چې زیاتیدونکې عقیدې لري، هغه خلک چې د ځانګړتیاوو د شتون عقاید لري د توکمیزو او شغلي ډلو په اړه د ځانګړتیاوو ډېر کلیشه‌اي قضاوتونه کاروي او همدارنګه د نویو ډلو په اړه د لا ډېرو تندو ځانګړتیاوو قضاوتونه رامنځته کوي. کله چې د یوې ډلې په اړه د یوه فرد انګیرنې د هغوی له ضمني نظریو سره یوځای شي، خورا کلیشه‌اي قضاوتونه رامنځته کېدای شي. هغه کلیشې چې یو څوک باور لري چې نور یې د دوی په اړه لري د مېتاکلیشو په نوم یادېږي.<ref name=":2">{{Cite book|url=https://www.taylorfrancis.com/books/9780203865989|title=Social Metacognition|last=Briñol|first=Pablo|editor1-first=Pablo|editor1-last=Briñol|editor2-first=Kenneth|editor2-last=Demarree|date=27 April 2012|publisher=Psychology Press|isbn=9780203865989|pages=21–42|doi=10.4324/9780203865989}}</ref>

== سرچینې ==
