له ۲۰۰۸ ز کال وروسته تر اوس مهال پورې د متحده ایالاتو تاریخ د کورنو د بیو له سخت کمښت پیلېږي چې د لوی مالي کړکیچ لامل وګرځېد او له دیموکراتانو سره یې مرسته وکړه چې د هغوی نوماند او د هېواد لومړنی افریقايي امریکايي ولسمشر بارک اوباما د ۲۰۰۸ ز کال ولسمشریزې ټاکنې وګټي. دولت لوی پورونه ورکړل او د اقتصادي ودې په موخه یې له محرکو اقتصادي ټولګو کار واخیست. د اوباما په داخلي نوښتونو کې د ناروغ د ساتنې او کم لګښته پالنې قانون شاملېږي، چې د امریکا په روغتیايي سیسټم کې د لویو اصلاحاتو معنا ورکوي او له مخې یې د روغتیایي بیمې ملي پروګرام رامنځته شو. اوباما په پایله کې له عراق څخه خپل جنګي ځواکونه وایستل، د ترهګرۍ پر وړاندې یې د دغه هېواد د هڅو مخ افغانستان ته واړاوه او په ۲۰۰۹ ز کال کې یې په افغانستان کې د سرتېرو په زیاتولو پیل وکړ. 

په ۲۰۱۰ ز کال کې د اقتصادي حالت، بېکارۍ او فدرال لګښتونو اړوند د عامه ناخوښیو له امله جمهوري غوښتونکو په ولسي جرګه یوځل بیا واک خپل کړ او هم یې په سنا کې د دیموکراتانو اکثریت راکم کړ. په ۲۰۱۱ ز کال کې اوباما اعلان وکړ چې د القاعدې ډلې مشر اسامه بن لادن د متحده ایالاتو د پوځ د نفوذي عملیاتو په پایله کې په پاکستان کې ووژل شو. راتلونکی کال اوباما یو ځل بیا د ولسمشر په توګه وټاکل شو. د ۲۰۱۳ زکال د جون په میاشت کې سترې محکمې له واده څخه د دفاع د قانون درېیمه برخه لغو کړه او له مخې یې د همجنس پلویانو ترمنځ ودونو د فدرال دولت له لوري رسمیت وموند. په ۲۰۱۵ ز کال کې محکمې حکم ورکړ چې باید ټول ایالتونه، د همجنس پلویانو ودونو ته اجازه ورکړي او هم په بېلابېلو ایالتونو کې د ''Obergefell v. Hodges'' قضیې له مخې ودونه په رسمیت وپېژني.

له بې مخینې رسنیز پوښښ وروسته، مخکښ پانګوال ډونالډ ټرمپ د ۲۰۱۶ ز کال په ولسمشریزو ټاکنو کې د بهرنیو چارو پخوانۍ وزیرې هلري کلینټون ته ماته ورکړه چې دغه چاره د دولت په ټولو برخو کې د جمهوري غوښتونکو د واکمنۍ لامل وګرځېده. د ۲۰۱۰ مې لسیزې او ۲۰۲۰ مې لسیزې ترمنځ دغه هېواد د نژادي اړیکو له یولړ ستونزو سره مخامخ و. وروسته له هغه چې یو شمېر افریقايي امریکايي وګړي لکه ایریک ګنر، مایکل براون او فیلاندو کاستیل د پولیسو له خوا ووژل شول او له دوی سره هېڅ قانوني چلند و نه شو، د Black Lives Matter خوځښت د نژادي توپیر کولو او د پولیسو د وحشي توبونو اړوند چې په ټولیزه توګه د سپینو او تور پوستو ترمنځ نژادي توپیر یې باله، یو لړ بحثونه او لاریونونه ترسره کړل. له همدې امله امریکا د د الت – ښي اړخي خوځښت د رامنځته کېدو شاهده وه.<ref>{{Cite web|url=https://www.washingtonpost.com/amphtml/news/book-party/wp/2017/11/03/where-the-alt-right-wants-to-take-america-with-or-without-trump/|archive-url=https://web.archive.org/web/20171104023701/https://www.washingtonpost.com/amphtml/news/book-party/wp/2017/11/03/where-the-alt-right-wants-to-take-america-with-or-without-trump/|url-status=dead|archive-date=November 4, 2017|title=Where the alt-right wants to take America — with or without Trump|last=Lozada|first=Carlos|date=November 3, 2017|website=[[Washington Post]]|access-date=April 3, 2018}}</ref>

د ۲۰۱۹ ز کال د ډسمبر په اتلسمه نېټه، د دیموکراتانو تر کنټرول لاندې د استازو جرګې د امریکا په تاریخ کې د درېیم ځل لپاره د ولسمشر د استیضاحي مواردو اړوند رایه ورکړه. ولسمشر ډونالډ ټرمپ یې له واک څخه د ناړه ګټنې او د کانګرس له چارو څخه د مخنیوي په تور استیضاح کړ. د ۲۰۲۰ ز کال د فبروري په ۵ مه نوموړي د جمهوري غوښتونکو تر کنټرول لاندې سنا جرګې له خوا برائت ترلاسه کړ. ټولو دیموکراتانو د هغه په محکومیت رایه ورکړه، په داسې حال کې چې له اوت څخه له میت رامني سناتور پرته، ټولو جمهوري غوښتونکو د ټرمپ په ګټه رایه ورکړه. <ref name=":2">{{cite web|url=https://www.cnbc.com/2019/12/10/house-democrats-announce-articles-of-impeachment-against-trump.html|title=House Democrats announce articles of impeachment against Trump: Abuse of power, obstruction of Congress|last=Wilkie|first=Kevin Breuninger,Christina|date=December 10, 2019|website=CNBC|language=en|access-date=December 19, 2019}}</ref>

د ۲۰۲۰ ز کال د جنوري په ۱۵ مه نېټه، د تنفسي سنډروم پیاوړي کرونا وایرس (SARS-CoV-2) وروسته له هغه په متحده ایالاتو کې سرایت وکړ، چې په دغه ویروس اخته یو تن کس د چین له وهان څخه د واشنګټن د سیاتل اورث سیمې ته ورسېد. روغتیايي چاروکو د ۲۰۲۰ ز کال د جنوري په ۲۰ مه تائید کړه چې په متحده ایالاتو کې د دغه وایرس لومړۍ پېښه ثبت شوې. د ۲۰۲۲ ز کال تر مارچ میاشتې پورې ۹۵۰۰۰۰ امریکايي وګړي، د کووېډ ۱۹ له امله مړه شول. متحده ایالات یو له هغو هېوادونونه دي چې په زیاته کچه د کووېډ ۱۹ ثبت شوې پېښې لري. دغه هېواد له دغه ویروس سره د مقابلې په برخه کې د متحده ایالاتو په ټولو ۵۰ ایالتونو او قلمرونو کې خپلو اغېزمنو هڅو ته دوام ورکړی. <ref name="NEJMFirstCase">{{cite journal|vauthors=Holshue ML, DeBolt C, Lindquist S, Lofy KH, et al|title=First Case of 2019 Novel Coronavirus in the United States|journal=N. Engl. J. Med.|volume=382|issue=10|pages=929–936|date=March 2020|pmid=32004427|doi=10.1056/NEJMoa2001191|pmc=7092802}}</ref><ref>{{Cite web|date=2022-03-01|title=News Wrap: U.S. death toll from COVID-19 reaches 950,000|url=https://www.pbs.org/newshour/show/news-wrap-u-s-death-toll-from-covid-19-reaches-950000|access-date=2022-03-04|website=PBS NewsHour|language=en-us}}</ref><ref>{{Cite web|url=https://www.who.int/docs/default-source/coronaviruse/situation-reports/20200418-sitrep-89-covid-19.pdf?sfvrsn=3643dd38_2|title=Coronavirus disease 2019 (COVID-19) Situation Report – 89|date=April 18, 2020|website=World Health Organization|access-date=April 18, 2020}}</ref>

د ۲۰۲۰ زکال په نومبر میاشت کې د پخواني ولمسشر بارک اوباما مرستیال جوبایډن، ډونالډ ټرمپ ته د ۲۰۲۰ ز کال په ولسمشریزو ټاکنو کې ماته ورکړه. ټرمپ او د هغه ملاتړو د ټاکنو د پایلې د لغوه کولو په موخه ګڼ شمېر هڅې وکړې، چې ددغو هڅو څخه د پام وړ یې د ۲۰۲۱ ز کال د جنوري په ۶ مه د کانګرس په ماڼۍ باندې د هغه د ملاتړو برید و، چې له امله یې دوڼالډ ټرمپ د دویم ځل لپاره استیضاح کړای شو. په دغو هڅو سربېره، جوبایډن د ۲۰۲۱ زکال د جنوري په ۲۰ مه نېټه د متحده ایالاتو د ۴۶م ولسمشر په توګه لوړه وکړه. 

=== په افغانستان کې جګړه ===
په افغانستان کې جګړې دوام وکړ. د ۲۰۰۸ ز کال په سپټمبر میاشت کې، ولسمشر بوش اعلان وکړ چې هغه به ۴۵۰۰ امریکايي سرتېري له عراق څخه افغانستان ته ولېږدوي. له دغې چارې څخه د هغه ځایناستي ولسمشر بارک اوباما هم پیروي وکړه او د ۲۰۰۹ ز کال په فبروري میاشت کې یې اعلان وکړ، چې متحده ایالات به ۱۷۰۰۰ نور اضافي سرتېري افغانستان ته ولېږي. د اوباما ادارې وروسته اعلان وکړ چې، د ۲۰۱۰ ز کال په اوړي کې به ۳۰۰۰۰ نور اضافي امریکایي سرتېري هم ولېږي او هم به د ۲۰۱۱ ز کال په جولای میاشت کې د ۱۰۰۰۰۰ امریکايي ځواکونو دایستلو لړۍ پیل کړي. د ځواکونو په زیاتوالي سره د ناټو تر مشري لاندې آیساف ځواکونو په هلمند ولایت کې د طالب وسله والو د له منځه وړو په موخه ګډ عملیات پیل کړل. د ۱۵۰۰۰ سرتېرو څخه په ګټنې سره، دا د دغې جګړې تر ټولو لوی مشترک عملیات وو. <ref>{{cite web|url=http://www.aljazeera.com/news/middleeast/2008/09/2008991444715547.html|title=US redeploys troops to Afghanistan US to remove 8,000 troops from Iraq and send 4,500 to Afghanistan, Bush announces.|publisher=aljazeera.com|date=September 10, 2008}}</ref><ref>{{cite news|url=https://articles.washingtonpost.com/2009-02-18/news/36887782_1_nato-troops-army-s-5th-stryker-brigade-afghanistan|archive-url=https://web.archive.org/web/20131029215151/http://articles.washingtonpost.com/2009-02-18/news/36887782_1_nato-troops-army-s-5th-stryker-brigade-afghanistan|url-status=dead|archive-date=October 29, 2013|title=More Troops Headed to Afghanistan|first=Karen|last=DeYoung|work=washingtonpost.com|date=February 18, 2009}}</ref><ref>{{cite news|url=https://www.wsj.com/articles/SB125967363641871171|title=Obama Bets Big on Troop Surge Extra 30,000 U.S. Soldiers for 18 Months; Republicans Say Timetable Poses Risk|author1=Peter Spiegel|author2=Jonathan Weisman|author3=Yochi J. Dreazen|publisher=wsj.com|date=December 2, 2009}}</ref><ref>{{cite web|url=http://www.nato.int/nato_static/assets/pdf/pdf_2010_02/20110310_100201-media-backgrounder-operation-moshtarak.pdf|title=NEWS RELEASE ISAF Joint Command – Afghanistan Operation Moshtarak|author=North Atlantic Treaty Organization|publisher=nato.int|date=February 13, 2010|author-link=North Atlantic Treaty Organization}}</ref><ref>{{cite news|url=http://news.bbc.co.uk/2/hi/south_asia/8513849.stm|title=Afghanistan offensive on Taliban in Helmand|publisher=bbc.co.uk|date=February 13, 2013}}</ref>

هغه مهال چې په ۲۰۱۰ ز کال کې په افغانستان کې د متحده ایالاتو د ځواکونو او آیساف ځواکونو د عمومي قوماندان مک کرستال مقاله په رولنګ سټون مجله کې خپره شوه، مک کرسټال د اوباما د ادارې د چارواکو اړوندو جنجالي څرګندونو وروسته له امله استعفا کولو ته اړ کړای شو. د ولسمشر اوباما ادارې اعلان وکړ چې جنرال ډیوېډ پټرویوس به د ایساف ځواکونو قومانداني وکړي. <ref>{{cite web|url=https://www.rollingstone.com/politics/news/the-runaway-general-20100622|title=The Runaway General|author=Michael Hastings|publisher=rollingstone.com|date=June 22, 2010|author-link=Michael Hastings (journalist)}}</ref><ref>{{cite news|url=https://www.reuters.com/article/us-afghanistan-idUSTRE65K4W220100623|title=Obama fires McChrystal, names Petraeus|author1=Matt Spetalnick|author2=Adam Entous|publisher=reuters.com|date=June 23, 2010}}</ref><ref>{{cite web|url=http://www.csmonitor.com/USA/Politics/2010/0623/In-replacing-McChrystal-with-Gen.-David-Petraeus-Obama-reasserts-authority|title=In replacing McChrystal with Gen. David Petraeus, Obama reasserts authority Facing a challenge to his leadership and to civilian control of the military, President Obama replaced Gen. Stanley McChrystal with Gen. David Petraeus as top commander in Afghanistan|first=Linda|last=Feldman|publisher=csmonitor.com|date=June 23, 2010}}</ref>

د ۲۰۱۱ ز کال د مۍ په لومړۍ نېټه، ولسمشر بارک اوباما اعلان وکړ چې متحده ایالاتو هغه عملیات ترسره کړل چې په مرسته یې د القاعده ډلې رهبر اسامه بن لادن د پاکستان په ایبټ آباد سیمه کې په خپل استوګنځي کې ووژل شو. دغه اعلان د نړیوالو له خوا وستایل شو او په صفر ډګر (ګرونډ زیرو)، ټایمز څلور لارې او له سپینې ماڼۍ بهر خلکو دغه لاسته راوړنه ولمانځل شوه. په ایبټ آباد کې د اسامه بن لادن په استوګنځای برید د متحده ایالاتو او پاکستان ترمنځ اړیکې ترینګلې کړې. د متحده ایالاتو د بې پیلوټه الوتکو په بریدونو کې چې ورته «لاسلیک شوي» بریدونه هم ویل کېدل، د ملکي وګړو د مړینې او په پاکستان کې د ناټو ځواکونو د ۲۰۱۱ کال د برید له امله چې په کې ۲۴ پاکستاني پوځیان ووژل شول، افغانستان ته په ګاوڼډ کې د ناټو تدارکاتي لاره وتړل شوه. <ref>{{cite web|url=https://obamawhitehouse.archives.gov/blog/2011/05/02/osama-bin-laden-dead|title=Osama Bin Laden Dead|first=Macon|last=Phillips|via=[[NARA|National Archives]]|work=[[whitehouse.gov]]|date=May 2, 2011}}</ref><ref>{{cite news|url=https://www.theguardian.com/world/gallery/2011/may/02/white-house-celebrate-osama-bin-laden|title=White House crowds celebrate Bin Laden's death – in pictures|publisher=guardian.co.uk|date=May 2, 2013|location=London}}</ref><ref name="USPAK">{{cite web|url=http://www.spiegel.de/international/world/tense-relationship-between-the-us-and-pakistan-since-bin-laden-death-a-832291.html|title=Jihad against America: Relations Remain Icy Between Pakistan and the US|author1=Hasnain Kazim|author2=Gerhard Spörl|work=[[Der Spiegel]]|publisher=spiegel.de|date=May 10, 2012}}</ref><ref>{{cite news|url=http://www.cnn.com/2011/11/26/world/asia/pakistan-nato-attack/index.html|title=Pakistan to review relations with U.S., NATO, ISAF in wake of attack|author=Nick Patton Walsh|publisher=cnn.com|date=November 27, 2011}}</ref><ref>{{cite news|url=https://www.bbc.co.uk/news/world-south-asia-13398281|title=Pakistan condemns Bin Laden raid and US drone attacks|publisher=bbc.co.uk|date=May 14, 2011}}</ref>

د ۲۰۱۱ زکال په نیمايي کې ولسمشر اوبا اعلان وکړ چې په ۲۰۱۰ زکال کې د لېږل شویو ۳۰۰۰۰ اضافي ځواکونو د ایستلو لړۍ پیل کوي. د ۲۰۱۱ ز کال په ډسمبر میاشت کې په لومړي پړاو کې ۱۰۰۰۰ سرتېري وایستل شول، په دویم پړاو کې بیا ۲۳۰۰۰ سرتېري د ۲۰۱۲ زکال په سپټمبر میاشت کې وایستل شول. <ref>{{cite news|url=http://www.cnn.com/2011/POLITICS/06/22/afghanistan.troops.drawdown/index.html|title=Obama announces Afghanistan troop withdrawal plan|publisher=cnn.com|date=June 23, 2011}}</ref><ref>{{cite news|url=http://www.cbsnews.com/8301-201_162-57347175/10000-u-s-troops-withdrawn-from-afghanistan/|title=10,000 U.S. troops withdrawn from Afghanistan|agency=Associated Press|publisher=cbsnews.com|date=December 22, 2011}}</ref><ref>{{cite web|url=http://bigstory.ap.org/article/troops-pack-gear-ship-out-afghanistan|title=Troops Pack Up Gear To Ship Out of Afghanistan|first=Deb|last=Riechmann|publisher=bigstory.ap.org|date=September 27, 2012}}</ref>

د ۲۰۱۴ ز کال تر فبروري میاشتې پورې، په ټولیز ډول ۲،۳۰۷ تنه امریکايي سرتېري د افغانستان په جګړه کې وژل شوي او ۱۹،۶۵۶ تنه نور ټپیان شوي و.  <ref>{{cite web|url=https://www.dmdc.osd.mil/dcas/pages/report_oef_type.xhtml|title=U.S. Military Casualties – Operation Enduring Freedom (OEF) Casualty Summary by Casualty Category|author=Defense Casualty Analysis System|publisher=dmdc.osd.mil|date=June 29, 2013}}</ref><ref>{{cite web|url=http://costsofwar.org/article/afghan-civilians|title=Afghan Civilians|author=''[[Brown University]]'' ''[[Watson Institute for International Studies]]''|publisher=costsofwar.org|date=July 2, 2013|url-status=dead|archive-url=https://web.archive.org/web/20130616010655/http://costsofwar.org/article/afghan-civilians|archive-date=June 16, 2013|df=mdy-all}}</ref>

آیساف د ۲۰۱۴ ز کال په ډسمبر میاشت کې خپل جنګي عملیات پای ته ورسول او یوازې ډېر لږ کچه ځواکونه د ایساف د ځایناستي ماموریت یا د غوڅ ملاتړ ماموریت په ترڅ کې د مشاورینو په توګه پاتې شول. 

د ۲۰۲۱ زکال د اپرېل په ۱۳ مه نېټه ولسمشر جوبایډن د ۲۰۲۱ زکال د سپټمبر تر ۱۱ مې نېټې پورې له افغانستان څخه د ځواکونو د ایستلو اړوند خپل پلان اعلان کړ، دغه نېته د سپټمبر د ۱۱ مې بریدونو له شلمې کلیزې سره برابرېده. له افغانستان څخه د امریکايي ځواکونو د ایستلو نېټه د اګست ۳۱ مې نېټې ته مخکې راوړل شوه. امریکايي ځواکونو او د هغو د نړیوالو متحدینو ځواکونو هغه مهال افغانستان پرېښود، چې طالبانو خپل د ۲۰۲۱ ز کال عملیات ترسره کول او د ۲۰۲۱ ز کال د اګست په ۱۵ مه کابل سقوط وکړ. په هماغه ورځ د افغانستان ولسمشر محمد اشرف غني اړ شو، هېواد پرېږدي؛ طالبانو هم خپله بریا اعلان کړه او دغه جګړه پای ته ورسېده. د ۱۲۰۰۰۰ کسانو د ایستلو له پراخو عملیاتو وروسته، د ۲۰۲۱ ز کال د اګست په ۳۰ مه ټول امریکايي ځواکونه له افغانستان څخه ووتل.<ref name=":9">{{cite web|last1=Miller|first1=Zeke|last2=Madhani|first2=Aamer|date=July 8, 2021|title='Overdue': Biden sets Aug. 31 for US exit from Afghanistan|url=https://apnews.com/article/joe-biden-afghanistan-government-and-politics-86f939c746c7bc56bb9f11f095a95366|url-status=live|access-date=July 9, 2021|website=AP NEWS|language=en}}</ref><ref>{{cite web|last=AGENCIES|first=DAILY SABAH WITH|date=August 15, 2021|title=Afghan President Ghani relinquishes power, Taliban form interim gov't|url=https://www.dailysabah.com/world/asia-pacific/afghan-president-ghani-relinquishes-power-taliban-form-interim-govt|access-date=August 15, 2021|website=Daily Sabah|language=en-US}}</ref><ref>Ahmad Seir, Rahim Faiez, Tameem Akhgar and Jon Gambrell contributed reporting, [https://www.washingtonpost.com/taliban-seize-jalalabad-cut-off-afghan-capital-from-east/2021/08/14/131e00aa-fd75-11eb-911c-524bc8b68f17_story.html "Taliban sweep into Afghan capital after government collapses"], ''The Washington Post'', August 16, 2021</ref><ref name=":12">{{cite news|date=August 30, 2021|title=The U.S. military finishes its evacuation, and an era ends in Afghanistan.|language=en|work=AP NEWS|url=https://www.nytimes.com/live/2021/08/30/world/afghanistan-news/us-military-evacuation-kabul-afghanistan|access-date=August 30, 2021}}</ref>

== سرچینې ==
