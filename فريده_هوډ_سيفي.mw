'''ډاکټره فريده هوډ سيفي''' (په انګرېزۍ کې: Farida Hod Saifi)په ديارلس سوه اته څلويښتم(۱۳۴۸)لمريز کال په مني کې په کابل کې زيږېدلې ده. پلار يې مير افغان كامه وال نومېږي. په اصل کې د ننګرهار د کامې ولسوالۍ ده. دوه زامن لري، دا مهال د چک جمهوريت په مرکز [[پراګ]] کې ژوند کوي.

== زده کړې ==
لومړنۍ او لوړې زده کړې يې په کابل کې بشپړې کړي دي.آغلې هوډ د خپلو زده کړو تر څنګ د ادبي کتابونو لوستل هم کول. فريده هوډ سیفي په ديارلس سوه اويايم (۱۳۷۰)لمريز کال کې د کابل د طب له پوهنتون څخه فارغه شوه او په همدې کال پاکستان ته ولاړه. 
== رسمي دندې ==
آغلې هوډ لا د ښوونځي په اتم ټولګي کې وه چې د افغانستان په ملي راډيو ټيلویزیون کې ېې دادبي راډيويي خپرونوپه لړ کې د دیکلیماتورې په توګه برخه اخیسته. همداراز ېې د کډوالۍ پر محال په سیمه کې په بېلابېلو بهرنيؤبنسټونو پورې اړونده روغتيايي کلينیکونو او روغتونونو کې په کار پيل وکړ.دې سره يې د بي بي سي په تعليمي پروژو کې څه وخت د روغتيايي پروګرامونو د پروديوسرې په توګه هم کار کړی .د دوه زره دريم (۲۰۰۳ ز)زېږدي کال په ډیسمبر کې د چک جمهوري هېواد ته ولاړه او تر ننه پورې هم هلته د ازادۍ راډيو د روغتيايي پروګرامونو د جوړولو ترڅنګ خبرونه او راپورونه وړاندې کوي .

==کورنى ژوند==
دښوونځي له اتم ټولګي يې له را ډيوافغانستان سره همکاري کوله اوپه لسم اويوولسم کې خويې بيا ان کره کتنې لوستلې. په هيواد کې دستونزواوجګړوله امله پيښورته کډه شوه. هلته يې دخپلې طبي رشتې په لړکې کارته دوام ورکړاوکتنځى يې لاره. په ټل اوهنګوکې يې ميرمنې کتنځي ته ورتلې.دهغودخاطرو په اړه ديوه کتاب دچاپ هيله هم ورسره ده . 

== چاپي اثار==
تر دې مهاله د ډاکټرې فريده هوډ سيفي  يوه د شعرونو ټولګه چاپ شوې چې (دشګو مزل ) نومېږي او يوه بله شعري ټولګه ېې چاپ ته چمتو ده.ددې ترڅنګه ېې د بېړنیو روغتيايي مرستو په برخه کې هم يوکتاب ګوټی خپورکړی.
همدارنګه ډاکټره هوډ سیفي د ښځو په اړه خورې ورې ژباړې او خاطرې لري چې هيله منه ده په راتلونکي کې دلويديځ د بوخت ژوند برسېره ورته د ليکنوموقع په لاس ورشي او خپاره ېې کړي.

==سرچينې==
# بي بي سي پښتو

==باندنۍ تړنې==
*[http://www.youtube.com/watch?v=LVjjSXG6YQg د آغلې فریده هوډ پخپل غږ کې د هغې يو شعر]
* [http://ps.poems.wikia.com/wiki/%D9%88%DB%90%D8%B4%D9%86%D9%8A%D8%B2%D9%87:%D9%81%D8%B1%D9%8A%D8%AF%D9%87_%D9%87%D9%88%DA%89_%D8%B3%D9%8A%D9%81%D9%8A په ويکي شعرونه کې د فريده هوډ سيفي شعرونه]



[[وېشنيزه: پښتنې شاعرانې]]
[[وېشنيزه: پښتنې ليکوالې]]
