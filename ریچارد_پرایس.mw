ریچارد پرایس (د ۱۷۲۳ کال د فبروری له ۲۳ – د ۱۷۹۱ ز کال د اپرېل تر ۱۹) یو ویلزي د اخلاقياتو فیلسوف، د رسمي کلیسا مخالف کشیش او ریاضی پوه و. نوموړی یو سیاسي اصالح غوښتونکی، مقاله لیکونکی او د بنسټپاله، جمهوري غوښتونکو او لیبرالي فعالیتونو، لکه: د فرانسې او امریکا انقلابونو کې فعال لامل و. نوموړي غوره اړیکې درلودې او د توماس جېفرسن، جان آدمز، جورج واشنګتن، میرابیو او مارکویز دي کنډورېست په ګډون د وګړو تر منځ یې اړیکې ټینګې کړې. د تاریخ پوه جان ډیوس په وینا: پرایس "د زمانې ترټولو لوی وېلزي مفکر" و.<ref>''History of Wales''; Penguin; London; 1990; pp. 32–35</ref>

نوموړي چې د وېلز  زبریجینډ  ته نږدې په لینجینور کې نړۍ ته سترګې پرانیستې، د خپل پاخه عمر زیاتره برخه د انګلستان د پخوانې لندن په څنډه کې د نیوینګټن ګرین یونیټرین کلیسا د کشیش په توګه تېره کړه. نوموړي د بایس – پرایس تیورم او د بېمې د پوهې برخه اېډېټ، خپره او پراخه کړه. نوموړي د ډیموګرافۍ او مالي برخو په اړه هم لیکنې کړې او د شاهي ټولنې غړیتوب یې درلود.  

== لومړۍ ژوند ==
ریچارد پرایس چې د ۱۷۲۳ کال د فبروري په ۲۳ نېټه وزیږېد، د یو ناراضي کشیش، رایس پرایس زوی و. مور یې کیترین ریچاردز، د پلار دوهمه ښځه وه. ریچارد په ټین ټون، د وېلز د ګالمورګان د لینګینور کلي په یوه کرونده کې کې نړۍ ته سترګې پرانیستې. نوموړي وروسته په نیټ او پین-ټوین کې په خصوصي توګه د منځني ویلز په چانسفیلډ، تلګارت، پاویس کې کې د واواسور ګریفیتس تر نظر لاندې زده کړې وکړې.<ref name="ODNB 22761">{{cite ODNB|title=Price, Richard (1723–1791)|year=2004|id=22761}}</ref><ref>{{cite news|url=https://www.bbc.co.uk/news/uk-wales-22225104|title=Dr Richard Price: The Welshman who influenced US founders|publisher=bbc.co.uk|access-date=24 June 2016|work=BBC News|date=20 April 2013|last1=Prior|first1=Neil}}</ref><ref>{{cite web|url=http://www.garwheritage.co.uk/wordpress/?p=641|title=Richard Price of Llangeinor|publisher=Gerald Jarvis, Garw Valley Heritage Society, 16 March 2011|access-date=24 June 2016|date=15 March 2011}}</ref>

ورسته هغه له ویلز نه انګلستان ته لاړ، چې په هغه ځای نوموړي خپل پاتې ژوند تېر کړ. نوموړي د لندن په مورفېلډز کې د جان ایمز او د ناراضي (د انګلستان د کلیسا مخالفې) اکاډمۍ سره زده کړې وکړې. پرایس چې په ۱۷۴۴ز کال کې د اکاډمي پرېښوده، په سټوک نیوینګټن کې او وروسته د لندن شمال ته په یو کلی کې کشیش او د جورج ستریټفېلډ ملګری شو. نوموړي په اولډ جېوري کې، چې سمویل چاندلر کشیش و، وینا هم ترسره کړه. د ستریټفیلډ او په ۱۷۵۷ زکال کې د هغه د تره مړینې د نوموړي ته غوره شرایط چمتو کړل او د ۱۹۵۷ کال د جون په ۱۶ نېټه یې له سارا بلنډیل سره واده وکړ، چې په اصل کې د لیسټرشایر د بېلګریو اوسېدونکې وه. <ref>{{cite DNB|wstitle=Price, Richard (1723–1791)|display=Price, Richard (1723–1791)|volume=46}}</ref><ref>{{cite web|last=Thornbury|first=Walter|url=http://www.british-history.ac.uk/report.aspx?compid=45055|title=Old Jewry|publisher=Institute of Historical Research|year=1878|work=Old and New London: Volume 1|access-date=16 June 2013}}</ref><ref name="EB1911">{{harvnb|Mitchell|1911|p=314}}.</ref>

== د نیوینګټن ګرین ټولنه ==
پرایس په ۱۷۵۸ کال کې نیوینګټن ګرین ته لاړ او د ګرین په ۵۴ برخه کې په داسې سپاچه (برنډه) کې استوګن شو چې حتی هغه وخت یې سل کاله عمر درلود. (دا ودانۍ اوس هم د لندن تر ټولو پخوانۍ د خښتو سپاچې په توګه پاتې ده چې لرغونتیا یې ۱۶۵۸ ز کال ته رسېږي.) پرایس د نیوینګټن ګرین د عبادت-ځای کشیش شو، چې دا یوه کلیسا وه چې نن ورځ د نیوینګټن ګرین یونیټرین کلیسا په نوم یادېږي. په دې ټولنې کې سمویل وان او د نوموړي کورنۍ هم ګډون درلود. له ۱۷۷۰ ز کال راهیسې پرایس توماس اموري د خپل تبلیغي همکار په توګه له ځان سره درلود.<ref>{{cite DNB|wstitle=Amory, Thomas (1701–1774)|display=Amory, Thomas (1701–1774)|volume=1}}</ref><ref>{{Cite web|url=http://www.amphilsoc.org/mole/view?docId=ead/Mss.B.V462-ead.xml|title=amphilsoc.org, ''John Vaughan papers, 1768 – Circa 1936''.}}</ref>

په ۱۷۷۰ ز کال کې، کله چې پرایس د هیکني په ګراول پېټ چپل (کلیسا) کې د سهار مبلغ شو، هغه په نیوینګټن ګرین کې د ماسپښین تبلیغ ته دوام ورکړ. نوموړي په اولډ جېوي کې عبادت ځای کې هم دندې ومنلې. 

== ملګري او همکاران ==

=== د نیوینګټن ګرین ګاونډیان ===
د پرایس یو نږدې ملګری توماس راجرز و، چې د سمویل راجرز پلار وـ هغه یو سوداګر و چې ورسته یې بانکداري پیل کړې وه او د یوې اوږدې مودې ناراضي کورنۍ سره یې واده کړی و او د ګرین په ۵۶ ګڼه سیمه کې استوګن وو. څو ځله پرایس او مشر راجرز ویلز ته په آس لاړل. بل ریو جیمز برګ و، چې د تعلیم په اړه اندونه او د انساني فطرت د حرمت تر نومونو لاندې د آثارو لیکوال و، چې په ۱۷۵۰ ز کال کې یې په ګرین کې خپله مخالفه اکاډمي پرانیستله او خپل زدکوونکي یې د پرایس خطبو ته استول. پرایس، راجرز او برګ د ډوډۍ خوړلو نوبت جوړ کړ چې د یو بل په کورونو کې یې په وار سره ډوډۍ خوړله. پرایس او راجرز د اساسي قانون د معلوماتو له ټولنې سره یوځای شول. <ref name="Thorncroft, p. 15">Thorncroft, p. 15.</ref><ref>Gordon, p. 42.</ref><ref>Allardyce, p. 23.</ref><ref>{{cite book|title=English Dissent|url=https://books.google.com/books?id=Ydw8AAAAIAAJ&pg=PA41|access-date=16 June 2013|publisher=CUP Archive|pages=41–42|id=GGKEY:UGD38TZ8G4J}}</ref>

=== د بووډ کړۍ ===
د "بووډ کړۍ" تر لارډ شېلبورن چاپېره د لیبرال روڼ اندو یوه ډله وه او د بووډ ماڼۍ د نوم پر بنسټ ونومول شوه، چې په ولټشیر کې د نوموړي چوکۍ وه. پرایس په ۱۷۶۷ز کال کې یا له دې لږ وروسته له شیلبورن سره ولیدل، یا په دې کال کې د نوموړي د څلورو مقالو له خپرولو وروسته، د خپلې میرمن الیزابت مونټاګو له خوا معرفي شو، چې د شنو جورابو د مېرمنو د یوې فکري ډلې مشره وه. <ref>{{cite book|last=Fruchtman|first=Jack|title=The Apocalyptic Politics of Richard Price and Joseph Priestley: A Study in Late Eighteenth Century English Republican Millennialism|year=1983|url=https://archive.org/details/apocalypticpolit0000fruc|url-access=registration|access-date=16 June 2013|publisher=American Philosophical Society|isbn=978-0871697349|page=[https://archive.org/details/apocalypticpolit0000fruc/page/25 25]}}</ref><ref name="Holland48">Holland, p. 48.</ref>

په ۱۷۷۱ ز کال کې پرایس له شېلبورن نه و غوښتل چې توماس جېرویس وګوماري. د کړۍ بل غړی بنیامین وان و. پرایس په ۱۷۷۲ ز کال کې جوزف پریستلي وګماره، چې له ۱۷۷۳ ز کال نه وروسته شېلبورن ته د کتابتدار په توګه راغی. <ref>{{cite DNB|wstitle=Jervis, Thomas|display=Jervis, Thomas|volume=29}}</ref><ref>{{cite ODNB|id=98253|title=Clavière, Étienne|first=Richard|last=Whatmore}}</ref><ref>Rivers and Wykes, p. 38.</ref><ref>{{cite book|last=Blakemore|first=Steven|title=Intertextual War: Edmund Burke and the French revolution in the writings of Mary Wollstonecraft, Thomas Paine, and James Mackintosh|url=https://books.google.com/books?id=eEbY1xeU4S4C&pg=PA87|access-date=16 June 2013|year=1997|publisher=Fairleigh Dickinson Univ Press|isbn=978-0838637517|page=87}}</ref><ref>{{cite journal|first=John|last=Seed|title=Gentlemen Dissenters: The Social and Political Meanings of Rational Dissent in the 1770s and 1780s|journal=Historical Journal|volume=28|issue=2|year=1985|pages=299–325 [320]|jstor=2639100|doi=10.1017/S0018246X00003125}}</ref>

=== د ریښتینو وېګ ټولنه ===
هغه ډله چې بنیامین فرانکلین د "کلب آف هونسټ ویګز" یا " د ریښتینو وېګ ټولنه" نوم ورکړی، تر جان کینټن چاپېره د ماښام د خوړو یوه غیر رسمي ډله وه. دې ډلې په اصل کې د سینټ پاول د کلیسا په چاپېریال کې د لندن په کافي هاوز کې لېدنې کولې چې په  ۱۷۷۱ ز کال کې دا د لوګیټ هیل ته کډه شوه. پرایس او جان پرنګل یې پریسټلي او بنیامین وان په شان غړي وو. <ref>{{cite book|last=Wood|first=Paul|title=Science and Dissent in England, 1688–1945|url=https://books.google.com/books?id=vPWTn9DNBMEC&pg=PA120|access-date=16 June 2013|year=2004|publisher=Ashgate Publishing, Ltd.|isbn=978-0754637189|page=120}}</ref>

=== لیدونکي ===
په کور کې، یا په کلیسا کې، پرایس د فرانکلین، توماس جیفرسن او توماس پاین نورو امریکایي سیاستوالو، لکه: سفیر جان آدمز، چې وروسته د متحده ایالاتو دویم ولسمشر شو، او د نوموړي مېرمن ابیګیل او بریتانوي سیاستوال، لکه: مشر لیټلټن، ارل سټین هاپ (د "سیټيزن سټن هاپ" په نوم مشهور و) او مشر ویلیم پیټ له خوا لیدل کېده. نوموړي فیلسوفان ډیویډ هیوم او ادم سمیټ هم پېژندل. د فعالانو تر منځ، د زندان اصلاح غوښتونکی جان هاورډ پرایس یو نږدې ملګري شمېرل کېده. جان هورن توک، جان او این جیب هم په دې ځای کې وو. <ref>Graham, p. 131.</ref><ref name="Thorncroft, p. 152">Thorncroft, p. 15.</ref><ref>{{cite book|last=Throness|first=Laurie|title=A Protestant Purgatory: Theological Origins of the Penitentiary Act, 1779|url=https://books.google.com/books?id=jI-Iqtv-kU8C&pg=PA131|access-date=18 June 2013|year=2008|publisher=Ashgate Publishing, Ltd.|isbn=978-0754663928|pages=131–}}</ref>

=== خدای پېژندونکي ===
نورو، لکه واحد پرسته خدای پېژندونکو ویلیم ایلری چانینګ او تیوفیلس لینډسي خپل ځانونه د پرایس پروړاندې پوروړي و ګڼل. کله چې لینډسي له خپل ژوند څخه لاس په سر شو او لندن ته لاړ، ترڅو په ښکاره ډول د واحدپرستانو کلیسا رامنځ ته کړي. پرایس د نوموړي ځای په موندلو او خوندي کولو کې وډه واخسته چې وروسته د ایسکس د سړک کلیسا شوه. د ۱۷۷۰ ز کلونو په پای کې پرایس او لینډسي لږ تر لږه د لندن په سیمه کې د ناراضۍ د کمېدو په اړه اندیښمن وو. د اندریو کیپیس او نورو سره په ګډه، دوی په ۱۷۸۳ ز کال کې د مقدسو کتابونو د پوهې د ودې لپاره ټولنه را منځ ته کړه. <ref>{{cite book|last=Page|first=Anthony|title=John Jebb and the Enlightenment Origins of British Radicalism|url=https://books.google.com/books?id=G-oGRl4KxJMC&pg=PA66|access-date=17 June 2013|year=2003|publisher=Greenwood Publishing Group|isbn=978-0275977757|page=66}}</ref><ref>Rivers and Wykes, pp. 159, 160 note 41.</ref><ref>{{Cite web|url=http://www.unitarian.org.uk/support/doc-EssexHall2.shtml|archiveurl=https://web.archive.org/web/20120307014023/http://www.unitarian.org.uk/support/doc-EssexHall2.shtml|url-status=dead|title=chapter 2 ''The History of Essex Hall'' by Mortimer Rowe B.A., D.D. Lindsey Press, 1959.|archivedate=7 March 2012}}</ref>

پرایس او پریستلي د اخلاقو او میتافزیک په اړه مختلف نظرونه خپل کړل. په ۱۷۷۸ ز کال کې یو خپره شوی لیکنه خپره شوه، چې د مادیات پالنې او فلسفی اړتیا په اړه آزاد بحث تر نامه لاندې وه. د پریستلي سره په مخالفت کې، پرایس د انسان آزاده اداره او د انسان د روح د یووالي او غیرمادي بڼې درېځ ټینګ کړ. د پرایس نظرونه آرین (آریوس پلوه) وو، خو د پریستلي سوسینیان (سوزیني پلوه) وو. <ref>{{cite book|last=Botting|first=Eileen Hunt|title=Family Feuds: Wollstonecraft, Burke, and Rousseau on the Transformation of the Family|year=2007|url=https://books.google.com/books?id=DIirNHqjUqwC&pg=PA158|access-date=17 June 2013|publisher=SUNY Press|isbn=978-0791467060|page=158}}</ref>

=== ماري وولسټون کرافټ ===
ماري وولسټون کرافټ په ۱۷۸۴ز کال کې، د سرپرستې مېرمنې بورګ سره چې پرایس د ملګري جیمز برګ د کونډه وه، د نجونو لپاره خپل نوی ښوونځی له اېلینګټن څخه نیوینګټن ګرین ته کډه کړ. وولسټون کرافټ چې په اصل کې د انګلیسي کلیسا لاروۍ وه، د پرایس په چوپړتیاوو کې، چې په کې د هر ډول لارویانو ښه راغلاست کېده، برخه واخیسته. منطقي ناراضو د وولسټونکرافټ څخه غوښتنه وکړه: دوی زیار کښه، مهربان، مفکرین، له شکه تش او د ښځو په وړاندې درناوي کوونکي وو او د خپلې کورنۍ په پرتله هغې ته مهربانه ثابت شول. داسې انګېرل کېږي چې پرایس د هغې سره د پیسو مرسته کړې وه چې لیزبون ته لاړه شي، ترڅو د خپل نږدې ملګرې فاني بلډ ووینې.  <ref>Jacobs, p. 38.</ref><ref>Gordon, p. 46.</ref><ref name="Tomalin, p. 60">Tomalin, p. 60.</ref><ref>Tomalin, p. 51.</ref><ref>Gordon, p. 48.</ref>

وولسټون کرافټ نظریات بیا خپاره نه شول: د پرایس له لارې هغې له یو سخت دریځه خپرونکي جوزف جانسن سره ولیدل. د وولسټون کرافټ دا نظرونه چې په نیوینګټن ګرین کې یې له خطبو څخه اخیستي وو، هغه یې د سیاسي ویښتوب په لور وهڅوله. هغې د بورک د فرانسې د انقلاب د غندلو او په پرایس باندې د برید په ځواب کې، وروسته د نارینه وو د حقونو ملاتړ (۱۷۹۰ز کال) او د ښځو د حقونو ملاتړ (۱۷۹۲ز کال)، چې ښځو ته د برابرۍ په اړه د پرایس دلیلونه یې وړاندې کول، خپاره کړل: تومالین استدلال کوي چې : څنګه چې ناراضه "د یو سست فکر لرونکو اکثریت له خوا له زده کړې او مدني حقونو څخه د یوې طبقې په توګه بې برخې شول"، نو په دې کې ښځې هم وې او "د دواړو ډلو شخصیتي نیمګړتیاوې" د دې تبعیض لامل کېدی شي. پرایس د وویلسټون کرافټ د وروستي میړه ویلیم ګوډون په یادښتونو کې ۱۴ ځله څرګندېږي. <ref>Gordon, pp. 51 passim.</ref><ref>Tomalin, p. 61.</ref><ref>{{cite web|url=http://godwindiary.bodleian.ox.ac.uk/people/PRI02.html|title=Person record for Price, Richard|website=godwindiary.bodleian.ox.ac.uk|access-date=8 April 2018}}</ref>

== امریکایي انقلاب ==
د امریکا د خپلواکۍ په جګړه کې د شمالي امریکا له بریتانوي استعمار نه د ملاتړ له امله پرایس مشهور شو. نوموړي د ۱۷۷۶ ز کال په پیل کې د مدني آزادۍ ماهیت، د حکومت اصول او د امریکا سره د جګړې عدالت او پالیسي تر نوم لاندې نظرونه خپاره کړل. د دې رسالې ۶۰۰۰۰ کاپۍ په څو ورځو کې وپلورل شوې او یو ارزانه نسخه یې خپره شوه چې دوه برابره کاپۍ یې وپلورل شوې. دې رسالې د مستعمیرو د شېلبورن وړاندیزونه وستایل او د اعلامیې قانون یې تر برید لاندې ونیو. د نیوکه کوونکو له ډلې ادم فرګوسن، ویلیم مارکم، جان ویسلي او اډمنډ بورک وو او پرایس په چټکۍ سره په انګلستان کې له نامتو کسانو څخه شو. نوموړي ته د لندن د ښار د آزادۍ ویاړ وړاندې شو او ویل کېږي چې د نوموړي رساله د امریکایانو د خپلواکۍ په اعلانولو کې ونډه درلوده. له امریکا سره د جګړې او د انګلستان د پورونو په اړه دویمه رساله د ۱۷۷۷ ز کال په پسرلي کې خپره شوه. پرایس په ټوله کې د جګړې او د حکومت د زیاتیدونکي پور د فساد د اغېزو یو همیشنی نیوکه کوونکی و. <ref>{{cite book|author1=Jack P. Greene|author2=J. R. Pole|title=A Companion to the American Revolution|url=https://books.google.com/books?id=xK1NuzpAcH8C&pg=PA250|access-date=18 June 2013|year=2008|publisher=John Wiley & Sons|isbn=978-0470756447|page=250}}</ref><ref>{{cite book|last=Fitzpatrick|first=Martin|editor=Knud Haakonssen|title=Enlightenment and Religion: Rational Dissent in Eighteenth-Century Britain|url=https://books.google.com/books?id=oOY56Aqh77YC&q=Richard+Price+Adam+Ferguson&pg=PA70|year=2006|publisher=Cambridge University Press|isbn=978-0521029872|page=70}}</ref><ref name="plumb">[[J. H. Plumb]], ''England in the Eighteenth Century'', (Middlesex: Penguin Books Ltd, 1950)</ref><ref>{{Cite journal|last=Page|first=Anthony|date=2018|title=War, public debt and Richard Price's Rational Dissenting radicalism: War, public debt and Richard Price's Rational Dissenting radicalism|url=https://academic.oup.com/histres/article/91/251/98-115/5603612|journal=Historical Research|language=en|volume=91|issue=251|pages=98–115|doi=10.1111/1468-2281.12215}}</ref>

د پرایس نوم د امریکا د خپلواکۍ لامل وګڼل شو. فرانکلین د هغه نږدې ملګری و. پرایس د تورګاټ سره اړیکې درلودې او د ۱۷۷۸ ز کال په ژمي کې نوموړي ته د کانټینینټل کانګرس له خوا بلنه ورکړل شوه چې امریکا ته لاړ شي او د ایالتونو په مالي اداره کې مرسته وکړي، خو هغه دا وړاندیز رد کړ. په ۱۷۸۱ ز کال کې، نوموړي یوازې د جورج واشنګټن سره، د ییل کالج څخه د حقوقو د ډاکټر سند ترلاسه کړ. نوموړي ګڼو غونډو ته تبلیغ وکړ او کله چې مشر شېلبورن په ۱۷۸۲ ز کال کې لومړی وزیر شو، نوموړي ته د خپل ځانګړي سکرتر په توګه وړاندیز وکړ. په همدې کال کې نوموړي د امريکا د هنرونو او علومو اکاډمۍ د بهرني ویاړلي غړي په توګه وټاکل شو. پرایس په ۱۸۸۵ ز کال د امریکایي فیلسوفي ټولنې نړیوال غړی وټاکل شو.    <ref>{{Cite web|title=APS Member History|url=https://search.amphilsoc.org/memhist/search?creator=richard+price&title=&subject=&subdiv=&mem=&year=&year-max=&dead=&keyword=&smode=advanced|access-date=16 December 2020|website=search.amphilsoc.org}}</ref><ref name="AAAS">{{cite web|title=Book of Members, 1780–2010: Chapter P|url=http://www.amacad.org/publications/BookofMembers/ChapterP.pdf|publisher=American Academy of Arts and Sciences|access-date=28 July 2014}}</ref><ref name="EB19112">{{harvnb|Mitchell|1911|p=314}}.</ref>

پرایس د امریکا د انقلاب د اهمیت او هغې نړۍ ته د ګټې د یوې لارې په توګه (۱۷۸۴ز کال) تر عنوان لاندې هم نظریات لیکلي. دا چې د امریکایانو له خوا ښه وستایل شو، دا وړاندیز یې وکړ چې په کانګرس کې ترټولو لویه ستونزه د مرکزي واک نشتوالی دی. <ref>Graham, p. 49.</ref>

== سرچينې ==
