څه ناڅه زره کاله تر ميلادي پخوا کالونو کي داوستايې مدنيت بنسټ په بلخ يا پخواني بخدي کي کښيښودل شو .دې [[مدنيت]]  ته ځکه اوستايې وايې چي معلومات يې د هغه مذهبي کتاب پر بنسټ تر مورخينو رسيدلي چي د اوستا په نوم ياديږي . اوستا د [[زردشت]] يا سپينتمان له خوا ويل شوي نصحتونه دي چي د زردشت تر مړيني وروسته د هغه پيروانو دا نصيحتونه را ټول او داوستا په نوم يې ياد کړل .
 
د اوستا ماناد [[قانون]] او هدايت په توګه  زياته کارول شوېده  . لومړنې اوستايې متن  د غوايې پر پوستکي ليکل شوۍ و .  د سکندر دواکمنۍ پر مهال  د اوستا زياته برخه  چي پر پوستکو ليکل شوې وه ، وسوځول شوه  . د دې پوستوکو شميره   ١٢٠٠ يو زر او دوه سوه  ته رسېدل . تر سکندر وروسته د زردشتي ائېن  پيروانو د اوستا پاتي شوني را ټولي او د هغو پر بنسټ يې د اوستا پنځه برخي وليکلې چي د :  يسنا، وېسپرد ، وينديداد ، يشت  او وړوکي اوستا په نوم ياديږي .

زردشت  ٦٦٠ کاله د مخه تر مېلاد په [[بلخ]] کي زيږېدلئ دئ .  په شل کلنۍ کي منزوي شوئ او په ٤٢ کلنۍ کي يې دلار ښود دعوا وکړه . خپل نصحيتونه يې  پيل او ګشتاسپ پاچا يې خپلي لاري ته  دعوت کړ .  ګشتاسپ يې دعوت  ومانه او دهغه پيرو شو . زردشت په خپل ائېن کي اهورا مزدا د نيکئ  خدای او اهريمن د بدئ خدای ګاڼه او د هغو دوو تر منځ يې مجادله او مقابله همېشنۍ ګڼله . خپلو پيروانو ته به يې ويل چي د اهورامزدا لوری ته ودريږي  او د اهريمن له شره ځان وساتي . تر ټولو مهمي ويناوي يې  نيک فکر کول ؛ نيک ويل ؛  نيک کارکول ؛دي ، چي د اوستا يې متنونو په مرسته تر اوسه را رسېدلي دي .
   
د زردشت د نصيحتونو له شميره دا يوه بيلګه يادو چي په اوستا کي راغلې ده : ستاسو څخه پوښتنه کوم ای اهورا مزدا ! د هغه چا سزا څه ده ، چي د خپلي واکمنۍ لپاره د دروغو او بدو عملونو لاره خپله وي ؛ او هغه بد عمله چي  بېوزلو ، ناچارو او فقيرانو ته يې بيله ازار او ستمه بل څه نه رسيږي ؛ که څه هم چي د غريبانو او بزګرانو له لوري هغه ته کوم ازار نه رسيږي ؛ و ويل شوه چي : هيڅ يو ستاسو له ډلي دهغه بدعمله خبرو او حکم  ته غوږ مه نيسی ، ځکه چي هغه ستاسو کور کلۍ او ښار د اړتيا او فساد سره مخ کوي ، ځکه يې د سلاح په زور له خپله ځانه ليري کړۍ ! .
      
د اوستا يې مدنيت پر مهال اريا يې وګړو داسي [[دودونه]] درلودل چي تر اوسه هم د يو شمير قبيلو او قومونو په منځ کي معمول دي . د بيلګي په توګه  د نيزې وهلو لوبه ، د اس ځغلولو لوبه ، د کال د لومړی ورځي جشن ،اتڼونه ، د مېلو د ورځو سندري  ،موسيقي  او داسي نور ياودولای شو . اوستا د هغه مهال يو شمير سياسي کورنۍ او واکمنان هم را پېژني چي د [[افغانستان]] په تاريخ کي د ا برخه د کيسه يې [[تاريخ]] ( تاريخ اساطيري ) په نوم مشهوره شوېده .

== سرچنه ==
[http://www.salaamtolana.org/s-sirani.php سلام فرهنګي ټولنه له ويبپاڼه څخه]
