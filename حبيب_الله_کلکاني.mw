[[دوتنه:Habibullah-Kalakani-Bacha-e-Saqao.png|framepx100|left|thumb|'''بچه سقاو''']]
[[دوتنه:Habibullah-Kalakani-Bacha-e-Saqao-With-His-Brother.png|framepx100|left|thumb|'''حبيب الله کلکاني يا بچه سقاو، د خپل ورور حميد الله کلکاني سره ''']]
'''حبیب الله کلکاني''' مشهوره د بچه سقاؤ په نوم (۱۸۹۰ـاوکټوبر ـ ۱۹۲۹) وروسته د هغه نه چې د ډيورنډ کرښې سره څېرمه پاړه چنار کې په غلا ونیول شو نو د يوولسو میاشتو په بند محکوم شو. خو څو ورځو تېرولو نه وروسته په مرموزه توګه خوشې شو او د افغانستان شمال شرقي سیمه [[د پروان ولايت|د پروان]] او [[د کاپيسا ولايت|د کاپيسا]] ولایاتو ته ولاړ. په کاپيسا او پروان کې ېې څو اوزګاره کوڅه ډبو سره لاس يو کړ او غلا ېې خپل کسب وګرځاؤ. 

بچه سقاؤ د [[امير امان الله خان]] د حکومت پر وخت په شمالي ولایاتو کې غلاوې، چور او تاړاکونه کول، پلار ېې يو عادي نالوستی سړی و، پلرنی ټاټوبی ېې د [[ترکمنستان]] خوا سیمه بلل شوې خو وروسته بیا د کلکان په سیمه کې افغانستان کې مېشت شول. بچه سقاؤ به د شپې کورونه لوټل او غلاوې به ېې کولې د ورځې به بیا په غرونو کې پټ و ، همداراز چا به چې ورسره مقاومت وکړ نو د خپلو غلو ملګرو سره يوځای به ېې سر ورپرې کړ او ایسته به ېې نورو ته د ډار به تکل وروښود. 

ځينې سرچینې د سقاؤ د زوی تر شا د وخت د نقشبندي (مجددي) کورنۍ د غړو لاسونه ګڼي. ددې جملې څخه يو د کلکان ملک محسن کلکاني يادېږي چې په خفا کې به ېې بچه سقاؤ ته لارښودنې کولې او پتنځايونه به ېې ورته ښودل چې د پولیس له منګولو نه به وساتل شو. همداسې ورو ورو د بچه سقاؤ ډله ډېرېده او د شمال ډېر خلک ېې په عذاب کړي و او په خلکو ېې دومره ډار ايښی و چې کله به د چا کورته د شپې مهل ورواووښت نو کس به ورته ډوډۍ او هرڅه ورکړل او د وخت پولیس او مقامات ېې نشوای خبرولای. د لړم په پای ورځو شپو کې چې کله د شینوارو تر منځ پاڅون رامنځ ته شوی و نو امان الله خان د ختيځ زون ته ډېر متوجه و ، په همدې وخت کې د وخت نه په ګټې سره د سقاؤ زوی د شمالي لارو او د کابل تر منځ د لارو بندولو کوښښ پیل کړ. 


== سرچینې ==
* افغانستان در مسیر تاریخ (میر غلام محمد غبار) (قیام بچه سقاو سقوط دولت ( قوس و جدي ۱۳۰۸ ـ ډسمبر و جنوري ۲۸ـ۱۹۲۹)


[[وېشنيزه:ياغيان]]


[[de:Habibullah Kalakâni]]
[[en:Habibullāh Kalakāni]]
[[fa:حبیب‌الله کلکانی]]
[[fr:Habibullah Ghazi]]
[[ml:ഹബീബുള്ള കലകാനി]]
[[pl:Baczcza-i Saku]]
[[pnb:بچہ سقا]]
[[ru:Хабибулла бачаи-и сакао]]
[[ur:حبیب اللہ کلکانی]]
