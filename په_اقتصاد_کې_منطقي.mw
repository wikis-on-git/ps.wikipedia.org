په عامه ژبه کې منطقي (Rational) هغه کس ته وایي چې هوښیار وي، په روښانه توګه خپل پیغام بیانوي او په اسانۍ د بل په پیغام پوهیږي په خپلو خبرو کې یې سالم فکر مل وي. منطقیتوب، عقلانیت او یا معقولیت ته (rationality) وایي او په اقتصاد کې (rationality) یو اقتصادي استازی د خپلې یا د بل د هوساینې او ښه والي لپاره لار ټاکي او د همدې لارې لپاره روښانه توضیح ورکوي او له دې وروسته هر اخیزو مالوماتو ته کتنه کوي کوم چې د هوساینې یا ښه والي لپاره مطلوب وي.
