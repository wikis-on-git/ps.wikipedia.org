امير پولاد سوری (130 هـ ق ) کې د غور شاوخواسيمې واکمن ، د [[امير کروړ سوري|جهان پهلوان]] امير کروړ غوري  پلار او دی په تاريخ کې په څو نومانو ياد شوی دی . دده يو نوم امير پولاد سوری ، بل ېې امير پولاد غوري يا غورياخېل ياد شوی چې په ريښتيا هم د ننني افغانستان [[د غور ولايت]] اوسېدونکی و . امير پولاد سوري د غور ولايت سيمه واک او جرګه مار مشر پاتې شوی . دی د [[ملک شنسب بن خرنک]] له اولادې څخه يو ننګيالی افغان امير و چې ېې د غور پر غرونو حکمراني درلوده . ده خپل د سيمې د خلکو په دفاع کې او د خپلو پلرو د نوم ژوندي ساتنې په موخه  د وخت د بني اميه په مقابل کې د ابی مسلم خراساني مرستې ته راووت  څو خپله سيمه له يرغله وساتي او [[ابی مسلم خراسانی]] يوازې پاتې نشي . ابی مسلم خراسانی  چې د ال عباس ټبر څخه و امير پولاد څخه مرسته غوښتې وه . لکه څنګه چې ابی مسلم  د (۷۴۷ زېږيز ) په شاوخوا کې راپاڅېدلی و ، نو د امير پولاد د امارت نېټه هم په هغه وختونو کې ټاکل شوېده ده . د امير پولاد غوري د اسارت مرکز د غور په مندېش کې مېشت و . او د غور نور غرونه هم دده تر ولکې لاندې و . د امير پولاد تر مړينې وروسته د غور امارت د هغه د ورور زامنو ته پاتې شو . 
== سرچينې  == 
* د افغانستان نوميالي ( عبدالرووف بېنوا ) مخ ۴۹۲ ـ ۴۹۳ مخ .

=== د سکالو په هکله نور ماخذونه === 

* ۱ـ طبقاث ناصری  ـ ۱/ ۳۲۴ مخ
* ۲ـ افغانستان بعد از اسلام ـــ ۱/ ۱۳۲
* ۳ـ پټه خزانه ــ ۲۹ مخ .
