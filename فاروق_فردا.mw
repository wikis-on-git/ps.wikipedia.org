فاروق فردا پيژندګلو
.
دننګرهار ولایت د بهسودو د سیمې وسیدونکی دی. مکتب يې دننګرهار په لیسه او بیا کابل پوهنتون ،اجتماعی علومو انستیوت کې ترسره کړی او په روسیه کې اوس هم سبق وایي -د زیږون نیټه او کال يې سم نه دي مالوم
واده يې کړی او
درې ماشومان لري.زوی ېې «بهمن» نومېږي ۷ کلن دی.یوه لور ېې «مهرانه» نومېږي شپږ کلنه ده او بله لوز ېې «وسنا» نومېږي درې نیم کلنه ده.
چاپ اثار
۱-دګلپاڼو پرخې شعري مجموعه
۲-سېوری شعري مجموعه
۳-زه د ځنګه ،دسین او غر ملګری شعري مجموعه
۴-آنکه در پای ګل خورشید خوابید (اږچرک) فارسي.
۵-بازتاب اندیشه های مترقی در ادبیات معاصر افغانستان فارسی
۶-دماشومانو یادداشتونه فارسی او پښتو
۷-په ډېرو ګډو مجموعو کې د نورو شاعرانو سره زما شعرونه.
ــــــــــــــــ
نا چاپ آثار
ـــــــــــــــ
۸-آشنا لیک په پښتو شعر کې رومان.چې په ۷۰۰ مخونو کې چاپ ته تیار دی.
۹-دلیکوال لور ،له روسي ژبې ځخه پښتو ته ژباړل شوی فرانسوی ناول.
۱۰-په شعر کې د عیني او ذهني انڅور مساله پښتو.
۱۱-ته زما هیره نه یې، د شعرونو محموعه.
۱۲- افغانستان د هېواد له یو شمېر سیاسیونو سره دمرکو مجموعه.
۱۳-دختر نویسنده، له روسي ژبې ځخه د یوه فرانسوي ناول ژباره فارسی-دري.
ــــــــــ
نور:
ـــــــــــ
۱-وړم کال ېې په روسیه کې مهاجرینو ته دخدمت په ویاړ دروسي دمهاجرینو د سراسري ټولنې له خوا د سروزرو مډال ورکړی شو.
۲-پروسږکال د مسکو د لیکوالو د اتحادیي له خوا د په روسیه کې د افغانی فرهنګ د پراختیا وروکولو په چارو کې د هځو په خاطر د روسي د ستر لیکوال «انتوان چېخوف» مډال ورکړل شو او له دې سره دروسیي د لیکوالو د اتحاديي غړیتوب هم
۳-په مسکو کې د ۱۷ کالو راهیسې د «نوید روز» په نامه یوه ورڅپاڼه خپروي چې د مهاجرت له امکاناتو سره هره ورڅ په پښتو او دري ژبو خپرېږي.
۴- دافغانانو د کاري مرکز د خپرني ارګان «ساحل» د میاشتنی مسوول مدیر دی.او د افغان په نامه دیوه ځايي تلویزیون مسوول هم دی چې د ورڅې لس ساعته خپرونې لري.
ـــــــــــــــــــــــــــــ
په کابل کې:
---------------
۱- د «درفش جوانان »د خپرونې د لیک ډلې غړی او د «پېښاهنګ» د مجلې د مسوول مدیر مرستیال وه.
۲-د «پیام »د ورڅپانې د پوهې او فرهنګ د ځانګې مشر وه.
۳-د«اخبار هفته» د خپرونې مسوول سکر تر وه.
۴-دټولنیزو علومو په انستیتوت کې د تاریخ او ژورنالیزم په دیپارتمنتونو کې استاد وه.
۵-دافغانستان د لیکوالو د انجمن دمرکزي شورا غړی وه.
۶-دافغانستان دژورنالیستانو د اتحادیي دمرکزی شورا غړی وه.
۷-دافغانستان د څوانو شاعرانو او لیکوالو د انجمن مسوول وه.
۸-دافغانستان دمخدره موادو سره دمبارزی د عالی کميټې غړی وه.
۹-دافغانستان د فرهنګ د عالي کمېتې غړی وه.
۱۰-دافغان -ویتنام د دوستۍ د ټولنې د رییسه هیات غړی وه.
۱۱- دافغانستان دملي جبهې د اجراییه هیات غړی وه.
۱۲- دنوموړي جبهې د اوونیزي (ملي جبهه) دخپروونې مسوول مدیر وه او د جبهې د تبلیغ او ترویج د څانګې عمومي رییس وه.
۱۳- دفرهنګ په برخه کې دافغانستان د څوانانو د اتحادیی د عمومي رییس مرستیال وه.
*************
یو شعر
دسترګو جام
دنظر شراب مې څښلي د یو چا دسترګو جام کې
چې همت یې د «خوشحال» دی او مستي یې په «خیام» کې
پر سر شور یې د «حمید» دی اوشرر د «مولانا» یی
تر قیامته به ځلېږي لکه سپین هلال ګلفام کې
معرفت یې د «رحمان» دی، لېونتوب یې د«غني» دی
محبت یې د «الفت» دی او قوام یې په قیام کې
د«سعدي » پر دلدل سپور دی داسمان په زړه کې ګرځي
د«حمزه» پیغام یې لاس کې سرمنزل یې دی په قام کې
وینې ټنګ یې د «عاصي» دی او ټکور یې د «ننګیال» دی
خدایه څه جادو ګري ده زه ویې وینم په کلام کې
سر یې ایښی پر ډبرې د پاریال خوبونه ویني
ملنګي یې ده ظاهره ،استغنایې په الهام کې
درڼا له ګوټ یې مست او زې «*»د سیوري لاندې ځمه
دا دستورو یو باران دی چې ورېږي په ما ښام کې
یو انځور د چا دحسن،مستوي د شعر خیال یې
دا د چا دبڼو توره ؟،نه اوسېږي په نیام کې
د«حافظ» امسا یې لاس کې په تیارو زړونو کې ګرځي
لټوې دزړه پر سترګو دخپل یار انځور په جام کې«**»
«*»:زی د زه یې مخفف.
«**»:دحافظ دې مسراع ته اشاره ده چې وایې:
«ما در پیاله عکس رخ یار دیده ایم»
مسکو.سهار دجولای ۱۸ کال ۲۰۱
