'''ګالیله‌يي سپوږمۍ''' یا '''ګالیله‌يي سپوږمکۍ''' د مشتري څلور لویې سپوږمۍ دي چې «ایو»، «اروپا»، «ګانیمډ» او «کالیسټو» نومېږي. دغه سپوږمۍ د لومړي ځل لپاره د ۱۶۰۹ کال په ډسمبر میاشت کې او یا هم د ۱۶۱۰ کال په جنورۍ میاشت کې د ګالیلیو ګالیله له‌خوا ولیدل شوې او د ۱۶۱۰ کال په مارچ میاشت کې د همده له‌خوا د مشتري د سپوږمکیو په توګه وپېژندل شوې. دا لومړني هغه اجرام وو چې تر ځمکې پرته د بلې سیارې پر شاوخوا څرخېدل.<ref>{{OED|Galilean}}</ref><ref>Drake, Stillman (1978). Galileo At Work. Chicago: University of Chicago Press. {{ISBN|0-226-16226-5}}.</ref>

دغه سپوږمۍ په لمریزه منظومه کې له لمر او اتو سیارو پرته تر ټولو لوی اجرام دي او شعاع یې د هرې کوچنۍ سیارې تر شعاع زیاته ده. ګانیمډ د لمریزې منظومې تر ټولو لویه سپوږمۍ ده او حتا تر عطارد سیارې هم لویه ده، که څه هم چې حجم یې نیمايي دی. درې داخلي سپوږمۍ – ایو، اروپا او ګانیمډ – له یو بل سره په ۱:۲:۴ مداري روزونانس کې واقع دي. که څه هم ټولې ګالیله‌يي سپوږمۍ ګردې یا کروي دي، خو د مشتري نورې کوچنۍ سپوږمۍ ګانې د کمزورې جاذبې له امله نامنظمې بڼې لري.

ګالیله‌يي سپوږمۍ په ۱۶۰۹ یا ۱۶۱۰ کال کې ولیدل شوې. دا هغه مهال و چې ګالیله په خپل تلسکوپ کې ځینې داسې پرمختګونه رامنځته کړل چې له ده سره یې مرسته وکړه تر څو اسماني اجرام په لا څرګند ډول وویني. د ګالیله مشاهداتو د ستور پوهانو لپاره د تلسکوپ اهمیت په فضا کې د داسې اجسامو په لیدلو سره وښود چې په عادي سترګو د لیدلو وړ نه وو. د داسې اسماني اجرامو کشف چې له ځمکې پرته د بل څه پر شاوخوا څرخېږي، هغه نړیوال بطلمیوسي سیستم ته کلکه ضربه ورکړه چې هغه مهال منل شوی و او دا د جیومرکزیت هغه نظریه وه چې ګواکي هر څه د ځمکې پر شاوخوا څرخېږي.<ref name="Galileo89">Galilei, Galileo, ''[[Sidereus Nuncius]]''. Translated and prefaced by Albert Van Helden. Chicago & London: University of Chicago Press 1989, 14–16</ref>

ګالیله په لومړیو کې خپل کشف ته د (Cosmica Sidera) یعنې «کوزیمو ستور» نوم ورکړ، خو هغه نومونه چې بالاخره نهايي شول هغه «سیمون ماریوس» انتخاب کړل. ماریوس له ګالیله سره په کابو هم‌مهاله ډول د ۱۶۱۰ کال د جنورۍ میاشتې په ۸مه نېټه سپوږمۍ ګانې په مستقل ډول کشف کړې او د دغو سپوږمیو اوسني نومونه یې د «زیوس» له پلویانو څخه اخیستي وو چې «یوهانس کپلر» په خپل کتاب (Mundus Jovialis) کې راوړي وو او دا کتاب په ۱۶۱۴ کال کې خپور شو.<ref>{{cite journal|author=Pasachoff, Jay M.|title=Simon Marius's Mundus Iovialis: 400th Anniversary in Galileo's Shadow|journal=Journal for the History of Astronomy|date=2015|volume=46|issue=2|pages=218–234|bibcode=2015AAS...22521505P|doi=10.1177/0021828615585493|s2cid=120470649}}</ref>

د ګالیله څلور سپوږمۍ په ۱۸۹۲ کال کې د «امالټیا» تر کشف پورې د مشتري یوازنۍ پېژندل شوې سپوږمۍ ګانې وې.<ref>{{Cite web|url=https://solarsystem.nasa.gov/moons/jupiter-moons/amalthea/in-depth|title=In Depth {{!}} Amalthea|website=NASA Solar System Exploration|access-date=2019-11-17|archive-date=2019-08-25|archive-url=https://web.archive.org/web/20190825223006/https://solarsystem.nasa.gov/moons/jupiter-moons/amalthea/in-depth/|url-status=live}}</ref>

== تاریخچه ==

=== کشف ===
د هغو پرمختګونو په پایله کې چې ګالیلیو ګالیله په تلسکوپ کې وکړل، ویې کولای شول اسماني اجرام د 20× لویوالي په وړتیا سره تر هغه ډېر څرګند وویني چې پخوا وو. دغه کار له ګالیله سره مرسته وکړه چې د ۱۶۰۹ کال په ډسمبر یا هم د ۱۶۱۰ کال په جنورۍ میاشت کې ګالیله‌يي سپوږمي ګانې وویني.<ref>{{cite journal|first=Albert|last=Van Helden|title=The Telescope in the Seventeenth Century|journal=Isis|volume=65|issue=1|date=March 1974|pages=38–58|jstor=228880|doi=10.1086/351216}}</ref><ref>{{cite book|title=The Starry Messenger|last=Galilei|first=Galileo|date=1610|location=Venice|url=https://archive.org/details/starrymessengerb00sisp|quote=On the seventh day of January in this present date 1610....|isbn=978-0-374-37191-3|url-access=registration}}</ref><ref name="Galileo892">Galilei, Galileo, ''[[Sidereus Nuncius]]''. Translated and prefaced by Albert Van Helden. Chicago & London: University of Chicago Press 1989, 14–16</ref>

د ۱۶۱۰ کال د جنورۍ میاشتې په ۷مه نېټه ګالیله یو لیک ولیکه چې د مشتري د سپوږمیو لومړنۍ یادونه په کې شوې وه. هغه مهال ده یوازې درې سپوږمۍ ولیدلې او په دې باور و چې دا مشتري ته نږدې ثابت ستوري دي. ده د ۱۶۱۰ کال د جنورۍ میاشتې له ۸مې نېټې څخه د مارچ میاشتې تر ۲یمې نېټې پورې د دغو اسماني مدارونو کتنې ته دوام ورکړ. په دغو مشاهداتو کې یې څلورم جسم کشف کړ او دا یې هم ولیدل چې دا څلور ثابت ستوري نه دي، بلکې د مشتري پر شاوخوا د څرخېدو په حال کې دي.

د ګالیله کشف د تلسکوپ اهمیت ستور پوهانو ته د یوې داسې وسیلې په توګه ثابت کړ چې ویې ښوده په فضا کې داسې اجرام شته چې باید کشف شي او دا اجرام تر هغه مهال پورې په عادي سترګو د لیدلو وړ نه وو. تر دې مهمه خبره د داسې اجرامو کشف و چې تر ځمکې پرته د یوه بل شي پر شاوخوا څرخېدل. دغه کشف هغه بطلمیوسي نړیوال سیستم ته کلکه ضربه ورکړه چې هغه مهال منل شوی و. په دې سیستم کې باور دا و چې ځمکه د نړۍ په مرکز کې ده او نور ټول اسماني اجرام یې پر شاوخوا څرخېږي. ګالیله د ۱۶۱۰ کال د مارچ په ۱۳مه نېټه (Sidereus Nuncius) کتاب خپور کړ چې د تلسکوپ له لارې یې د اسماني کتنو څرګندونې په کې کړې وې. په دې کتاب کې یې د کوپرنیک د «هلیوسنټرېزم» یا مرکزیت نظریې ته کومه څرګنده اشاره نه وه کړې، دا هغه نظریه وه چې لمر یې د نړۍ په مرکز کې واقع باله. ګالیله د کوپرنیک د مرکزیت دغه نظریه ومنله.<ref name="Galileo892" />

د ستور پوهنې یوه چینایي تاریخ‌لیکوال «شي ززونګ» ادعا کړې ده چې هغه «سوربخن کوچنی ستوری» چې تر میلاد مخکې په ۳۶۴ کال کې د چینايي ستور پېژندونکي «ګان ډي» له‌خوا مشتري ته نږدې لیدل شوی و، احتمالاً «ګانیمډ» و. که دا خبره سمه وي، ښايي د ګالیله تر کشف دوه زره کاله وړاندې وي.<ref name="Galileo892" /><ref>{{cite web|url=https://galileo.rice.edu/sci/observations/jupiter_satellites.html|title=Satellites of Jupiter|access-date=9 August 2007|work=The Galileo Project|publisher=[[Rice University]]|date=1995|url-status=live|archive-url=https://web.archive.org/web/20120211140650/https://galileo.rice.edu/sci/observations/jupiter_satellites.html|archive-date=11 February 2012}}</ref><ref>Zezong, Xi, "[https://www.sciencedirect.com/science/article/pii/0275106281900394 The Discovery of Jupiter's Satellite Made by Gan De 2000 years Before Galileo]", ''Chinese Astronomy and Astrophysics'', '''5''' (1981), 242–243 [= ''Acta Astrophysica Sinica'', '''1''' (1981), 85–88].</ref>

د «سیمون ماریوس» مشاهدات د کتنو یوه بله ډېره مشهوره بېلګه ده چې ده یې په ۱۶۰۹ کال کې د کتنې راپورونه ورکړل. دا چې ښاغلي ماریوس خپلې موندنې تر ګالیله مخکې خپرې نه کړې، د سوابقو په اړه یې بې باوري موجوده ده.<ref name=":0">{{Cite web|url=https://solarviews.com/eng/galdisc.htm|title=The Discovery of the Galilean Satellites|website=solarviews.com|access-date=2019-11-17|archive-date=2019-11-19|archive-url=https://web.archive.org/web/20191119090237/http://solarviews.com/eng/galdisc.htm|url-status=live}}</ref>

=== د جغرافیايي اوږدوالي ټاکنه ===
ګالیله وکولای شول چې د ګالیه‌يي سپوږمیو د مداري زمان‌بندۍ له مخې د جغرافیايي طول یا اوږدوالي ټاکنه رامنځته کړي. د سپوږمیو د کسوف وختونه تر پخوا دقیق محاسبه کولی شو او پر وچه یا پر کښتۍ یې له ځايي مشاهداتو سره پرتله کولی شو تر څو ځايي وخت او جغرافيايي اوږدوالی مشخص شي. د دغه تخنیک لویه ستونزه دا وه چې د خوځنده بېړۍ پر مخ د تلسکوپ له لارې د ګالیله‌يي سپوږمیو کتنه سخته وه، ګالیله هڅه وکړه چې دا ستونزه د «سلاتون» په مرسته حل کړي. دا طریقه د «جوواني ډومنیکو کاسیني» او «جین پیکارډ» له‌خوا د فرانسې د نقشې د بیا کښنې لپاره وکارول شوه.<ref name="Galileo893">Galilei, Galileo, ''[[Sidereus Nuncius]]''. Translated and prefaced by Albert Van Helden. Chicago & London: University of Chicago Press 1989, 14–16</ref>

== غړي ==

=== ایو ===
ایو (Jupiter I) د څلورو ګالیله‌يي سپوږمیو په ډله کې تر ټولو دننه سپوږمۍ ده. دا سپوږمۍ ۳۶۴۲ کیلومتره قطر لري چې د لمریزې منظومې څلورمه لویه سپوږمۍ کېږي او د ځمکې تر سپوږمۍ لږ څه لویه ده. دغه نوم له «ایو» څخه اخیستل شوی دی چې ایو د «زیوس» له عاشقانو څخه و. د شلمې پېړۍ تر منځنیو کلونو پورې دغه سپوږمۍ (Jupiter I) یا «د مشتري لومړۍ سپوږمۍ» بلل کېده.<ref name="marazzini">{{cite journal|last=Marazzini|first=C.|date=2005|title=The names of the satellites of Jupiter: from Galileo to Simon Marius|journal=Lettere Italiana|volume=57|issue=3|pages=391–407}}</ref>

ایو څه باندې ۴۰۰ فعال اتشفشانونه لري چې له جیولوژيکي پلوه په لمریزه منظومه کې تر ټولو فعال جسم دی. سطحه یې په څه باندې ۱۰۰ غرونو ډکه شوې ده چې ځینې یې د ځمکې د «اورېست» تر څوکې هم لوړ دي. د لمریزې منظومې د اکثرو بیرونیو سپوږمکیو پر خلاف (چې د کنګل ډبل پوښ لري)، ایو تر ډېره له سیلیکاټ ډبرې څخه جوړه شوې ده چې یوه ویلې اوسپنه یا د اوسپنې د سولفېډ هسته یې چاپېره کړې ده.<ref name="Lopes2004">{{cite journal|doi=10.1016/j.icarus.2003.11.013|title=Lava lakes on Io: Observations of Io's volcanic activity from Galileo NIMS during the 2001 fly-bys|journal=Icarus|volume=169|issue=1|pages=140–74|year=2004|last1=Lopes|first1=Rosaly M.C|last2=Kamp|first2=Lucas W|last3=Smythe|first3=William D|last4=Mouginis-Mark|first4=Peter|last5=Kargel|first5=Jeff|last6=Radebaugh|first6=Jani|last7=Turtle|first7=Elizabeth P|last8=Perry|first8=Jason|last9=Williams|first9=David A|last10=Carlson|first10=R.W|last11=Douté|first11=S.|bibcode=2004Icar..169..140L|author12=the Galileo NIMS|author13=SSI Teams}}</ref><ref name="Schenk2001">{{cite journal|doi=10.1029/2000JE001408|title=The mountains of Io: Global and geological perspectives from Voyager and Galileo|journal=Journal of Geophysical Research: Planets|volume=106|issue=E12|pages=33201–22|year=2001|last1=Schenk|first1=Paul|last2=Hargitai|first2=Henrik|last3=Wilson|first3=Ronda|last4=McEwen|first4=Alfred|last5=Thomas|first5=Peter|bibcode=2001JGR...10633201S|doi-access=free}}</ref><ref name="Anderson1996">{{cite journal|last=Anderson|first=J. D.|display-authors=etal|title=Galileo Gravity Results and the Internal Structure of Io|journal=Science|volume=272|issue=5262|pages=709–712|date=1996|doi=10.1126/science.272.5262.709|pmid=8662566|bibcode=1996Sci...272..709A|s2cid=24373080}}</ref>

=== اروپا ===
اروپا (Jupiter II) د ګالیله د څلورو سپوږمیو په ډله کې دویمه سپوږمۍ ده، مشتري ته دویمه تر ټولو نږدې سپوږمۍ هم ده او تر ټولو کوچنۍ هم ده چې ۳۱۲۱.۶ کیلومتره قطر لري چې د ځمکې تر سپوږمۍ څه ناڅه کوچنۍ ده. دا نوم د اروپا په نامه اسطورې له یوې اشرافي فنیقي ښځې څخه اخیستل شوی دی چې له زیوس سره یې مینه لرله او د «کرټ» ملکه شوه، که څه هم دغه نوم د شلمې پېړۍ تر منځنیو کلونو پورې ډېر ونه کارول شو.<ref name="marazzini2">{{cite journal|last=Marazzini|first=C.|date=2005|title=The names of the satellites of Jupiter: from Galileo to Simon Marius|journal=Lettere Italiana|volume=57|issue=3|pages=391–407}}</ref>

دا سپوږمۍ رڼه او روښانه سطحه لري. د اوبو یوه لایه لري چې د سیارې پوښ یې احاطه کړی دی او فکر کېږي چې ۱۰۰ کیلومتره ډبلوالی لري. په رڼه سطحه کې د کنګل یوه لایه شاملېږي، خو تیورۍ ښيي چې د کنګل تل به مایع اوبه وي. د ظاهري ځوان‌والي او د سطحې د روڼ‌والي له امله یې دا فرضیه رامنځته شوې ده چې ترې لاندې د اوبو یو سمندر دی چې ښايي د ځمک‌باندې ژوند د ځای په توګه عمل وکړي. له مد او جزري کږلون څخه ترلاسه کېدونکې انرژي ډاډمنوي چې سمندر مایع پاتې کېږي او جیولوژيکي فعالیتونه پر مخ بیايي. ښايي د اروپا تر کنګل لاندې په سمندر کې ژوند موجود وي. تر دې مهاله په دې سپوږمۍ یعنې اروپا کې د ژوند د شتون په اړه هېڅ ډول سند نه‌شته، خو د مایع اوبو احتمالي شتون دغه ځای ته د یوې څېړونکې وسیلې د لېږلو خبرې را پورته کړې دي. <ref>{{cite web|url=https://solarsystem.nasa.gov/planets/europa/indepth|title=Europa: In Depth|last=Hefler|first=Michael|date=2001|publisher=[[NASA]], Jet Propulsion Laboratory|access-date=9 August 2007|work=NASA, Solar system Exploration|url-status=live|archive-url=https://web.archive.org/web/20151114055431/https://solarsystem.nasa.gov/planets/europa/indepth|archive-date=14 November 2015}}</ref><ref>Schenk, P. M.; Chapman, C. R.; Zahnle, K.; Moore, J. M.; ''Chapter 18: Ages and Interiors: the Cratering Record of the Galilean Satellites'', in Bagenal, Fran; Dowling, Timothy E.; and McKinnon, William B., editors; ''Jupiter: The Planet, Satellites and Magnetosphere'', Cambridge University Press, 2004</ref><ref name="EuropaAlbedo">{{cite web|url=https://www.solarviews.com/eng/europa.htm|author=Hamilton, C. J.|title=Jupiter's Moon Europa|url-status=live|archive-url=https://web.archive.org/web/20120124013342/https://www.solarviews.com/eng/europa.htm|archive-date=2012-01-24}}</ref><ref>{{cite web|url=https://people.msoe.edu/~tritt/sf/europa.life.html|title=Possibility of Life on Europa|last=Tritt|first=Charles S.|access-date=10 August 2007|publisher=Milwaukee School of Engineering|date=2002|url-status=dead|archive-url=https://web.archive.org/web/20070609150109/https://people.msoe.edu/~tritt/sf/europa.life.html|archive-date=9 June 2007}}</ref><ref name="geology">{{cite web|url=https://geology.asu.edu/~glg_intro/planetary/p8.htm|title=Tidal Heating|access-date=2007-10-20|work=geology.asu.edu|archive-url=https://web.archive.org/web/20060329000051/https://geology.asu.edu/~glg_intro/planetary/p8.htm|archive-date=2006-03-29}}</ref><ref>{{cite web|last=Phillips|first=Cynthia|url=https://www.space.com/2954-time-europa.html|title=Time for Europa|publisher=Space.com|date=28 September 2006|access-date=5 January 2014|url-status=live|archive-url=https://web.archive.org/web/20111211091904/https://www.space.com/2954-time-europa.html|archive-date=11 December 2011}}</ref>

=== ګانیمډ ===
ګانیمډ (Jupiter III) درېیمه ګالیله‌يي سپوږمۍ ده او نوم یې له اساطیري ګانیمډ څخه اخیستل شوی چې د زیوس له دوستانو څخه و. ګانیمډ د لمریزې منظومې تر ټولو لویه طبیعي سپوږمکۍ ده چې ۵۲۶۲.۴ کیلومتره قطر لري او په دې توګه تر عطارد لویېږي – که څه هم نیم حجم یې دی، ځکه چې ګانیمډ یوه کنګلیزه نړۍ ده. دا په لمریزه منظومه کې یوازنۍ سپوږمکۍ ده چې مګنټوسفیر لري او احتمالاً د مایع اوسپنې په هسته کې د ځای پر ځای کېدو له لارې رامنځته شوی دی.<ref>{{cite web|url=https://galileo.rice.edu/sci/observations/jupiter_satellites.html|title=Satellites of Jupiter|work=The Galileo Project|access-date=2007-11-24|url-status=live|archive-url=https://web.archive.org/web/20120211140650/https://galileo.rice.edu/sci/observations/jupiter_satellites.html|archive-date=2012-02-11}}</ref><ref name="nineplanets.org-Ganymede">{{cite web|publisher=nineplanets.org|title=Ganymede|date=October 31, 1997|url=https://www.nineplanets.org/ganymede.html|access-date=2008-02-27|url-status=live|archive-url=https://web.archive.org/web/20120208061056/https://nineplanets.org/ganymede.html|archive-date=February 8, 2012}}</ref><ref>{{cite journal|doi=10.1006/icar.2002.6834|title=The Permanent and Inductive Magnetic Moments of Ganymede|journal=Icarus|volume=157|issue=2|pages=507–22|year=2002|last1=Kivelson|first1=M.G.|last2=Khurana|first2=K.K.|last3=Volwerk|first3=M.|bibcode=2002Icar..157..507K|hdl=2060/20020044825|s2cid=7482644|url=https://pdfs.semanticscholar.org/7c21/9bca2f2a0e98f1ee870903ef563c8c5d20ca.pdf|archive-url=https://web.archive.org/web/20200412144652/https://pdfs.semanticscholar.org/7c21/9bca2f2a0e98f1ee870903ef563c8c5d20ca.pdf|url-status=dead|archive-date=2020-04-12|hdl-access=free}}</ref>

=== کالیسټو ===
کالیسټو (Jupiter IV) د ګالیله څلورمه او وروستۍ سپوږمۍ ده چې د څلورو سپوږمیو په ډله کې دویمه تر ټولو لویه سپوږمۍ کېږي، قطر یې ۴۸۲۰.۶ کیلومتره دی چې د لمریزې منظومې درېیمه لویه سپوږمۍ ده او تر عطارد لږ څه کوچنۍ ده. <ref>{{cite journal|doi=10.1006/icar.2002.6939|title=Numerical Simulations of the Orbits of the Galilean Satellites|journal=Icarus|volume=159|issue=2|pages=500–4|year=2002|last1=Musotto|first1=S|last2=Varadi|first2=Ferenc|last3=Moore|first3=William|last4=Schubert|first4=Gerald|bibcode=2002Icar..159..500M}}</ref><ref>{{Cite web|url=https://abyss.uoregon.edu/~js/ast121/lectures/lec13.html|title=Galilean Satellites|access-date=2022-02-20|archive-date=2021-12-20|archive-url=https://web.archive.org/web/20211220235547/http://abyss.uoregon.edu/~js/ast121/lectures/lec13.html|url-status=live}}</ref>

== سرچينې ==
