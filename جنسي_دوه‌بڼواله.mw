

جنسي دوه‌بڼواله (په انګلیسي: Sexual Dimorphism) هغه حالت ته ویل کېږي چې د ورته نوعې جنسونه بېلابېلې ځانګړنې له‌ځانه وښیي، په تېره بیا هغه ځانګړنې چې په مستقیمه توګه، په تکثر کې شاملې نه‌دي. دغه حالت ډېری په ژویو او ځینو نباتاتو کې پېښېږي. په دغو توپیرونو کې کېدای شي ثانویه جنسي ځانګړنې، اندازه، دروندوالی، رنګ، نښې نښانې یا چلندي او ادراکي ځانګړنې شاملې وي. دغه توپیرونه کېدای شي سطحي یا ژور وي او کېدای شي د جنسي انتخاب او طبیعي انتخاب تابع وي. د دي‌مورفیزم په مقابل کې مونومورفیزم شتون لري او هغه حالت ته ویل کېږي چې دوه بیولوجیکي جنسونه، له فینوټایپي پلوه، یو له بل سره د توپیر وړ نه‌دي.<ref>{{Cite book|url=https://books.google.com/books?id=O5lnDwAAQBAJ&q=sexual+dimorphism+encyclopedia&pg=RA1-PA7|title=Encyclopedia of Animal Behaviour|date=2019-01-21|publisher=Academic Press|isbn=978-0-12-813252-4|volume=2|pages=7|language=en}}</ref><ref>{{cite web|url=http://human-biology.key-spot.ru/search.php?key=sexual+monomorphism|title=Dictionary of Human Evolution and Biology|website=Human-biology.key-spot.ru|access-date=3 November 2017}} {{Dead link|date=October 2021}}</ref>

== ټولیزه کتنه ==

=== سینګار او رنګ ===
د دیمورفیزم تر ټولو معمولې او په اسانې سره پېژندل شوې بڼې، سینګار او رنګ دی، که څه هم تل څرګند نه‌دي. په یوې ځانګړې نوعه کې د جنسونو رنګَونه د جنسي دوه‌رنګ‌والي په نامه یادېږي، چې په ټولیز ډول، د الوتونکو او څښېدونکو په ګڼ‌شمېر نوعو کې تر سترګو کېږي. جنسي انتخاب د ژورو دیمورفیکو صفتونو لامل ګرځي چې ډېري وخت د مل جنس د ټاکلو د سیالۍ له‌لارې کارول کېږي. د سینګار له‌امله د اندامونو د لوړ شوی تناسب، د تولید یا ساتنې لګښت چې پېچلي تکاملي پایلې وړاندې کوي، جبرانوي، خو د هرې نوعې لګښتونه او تکاملي پایلې سره توپیر لري. د سینګار په ماهیت پورې تړلي لګښتونه او پایلې سره توپیر لري (لکه، د موجود میکانیزم رنګ).<ref>{{cite journal|vauthors=Armenta JK, Dunn PO, Whittingham LA|title=Quantifying avian sexual dichromatism: a comparison of methods|journal=The Journal of Experimental Biology|volume=211|issue=Pt 15|pages=2423–30|date=August 2008|pmid=18626076|doi=10.1242/jeb.013094|doi-access=free}}</ref><ref>{{cite journal|vauthors=Zahavi A|title=Mate selection-a selection for a handicap|journal=Journal of Theoretical Biology|volume=53|issue=1|pages=205–14|date=September 1975|pmid=1195756|doi=10.1016/0022-5193(75)90111-3|bibcode=1975JThBi..53..205Z|url=http://eebweb.arizona.edu/faculty/dornhaus/courses/materials/papers/other/Zahavi%20sexual%20selection%20handicap%20model%20signal.pdf|citeseerx=10.1.1.586.3819|author-link=Amotz Zahavi}}</ref><ref name="Andersson, 1994">{{harvnb|Andersson|1994}}</ref>

== نباتات ==
ډېري ګل‌لرونکي نباتات هېرمافرودایت (خنثی) دي، خو شاوخوا ۶ سلنه نوعې یې بېلابېل نارینه او ښځینه جنس (ديويسي) لري. جنسي دیمورفیزم په دیوسیوس نباتاتو او نوعو کې متداول دی.<ref name="Renner and Ricklefs 1995">{{cite journal|vauthors=Renner SS, Ricklefs RE|title=Dioecy and its correlates in the flowering plants|journal=American Journal of Botany|year=1995|volume=82|issue=5|pages=596–606|doi=10.2307/2445418|jstor=2445418|url=http://nbn-resolving.de/urn:nbn:de:bvb:19-epub-14619-6}}</ref><ref>{{Cite book|last1=Behnke|first1=H.-Dietmar|url=https://books.google.com/books?id=-rPtCAAAQBAJ&dq=hermaphroditism+botany&pg=PA403|title=Progress in Botany / Fortschritte der Botanik: Structural Botany Physiology Genetics Taxonomy Geobotany / Struktur Physiologie Genetik Systematik Geobotanik|last2=Lüttge|first2=Ulrich|last3=Esser|first3=Karl|last4=Kadereit|first4=Joachim W.|last5=Runge|first5=Michael|date=2012-12-06|publisher=Springer Science & Business Media|isbn=978-3-642-79844-3|language=en}}</ref><ref name="Ramawat">{{Cite book|url=https://books.google.com/books?id=qXvSBQAAQBAJ&q=Sexual+systems+in+bryophytes&pg=PA62|title=Reproductive Biology of Plants|vauthors=Ramawat KG, Merillon JM, Shivanna KR|date=2016-04-19|publisher=CRC Press|isbn=978-1-4822-0133-8|language=en}}</ref>

د حشراتو په ګرده‌خپروونکو نوعو کې نارینه او ښځینه، په ټولیزه توګه، سره ورته معلومېږي؛ ځکه چې نباتات د ګلانو د شیرې په څېر خوندور څیزونه ورکوي ترڅو ګرده‌خپروونکي وهڅوي چې بل ورته ګل باندې کښېني او ګرده‌خپرونه بشپړه شي. کاتازېتوم ارکیدې د دغې قاعدې یوه په‌زړه‌پورې استثنا ده. نارینه کاتازېتوم ارکیدې، اوګلوسین ګرده‌خپروونکو مچیو سره پولینیا په کلکه سرېښوي. وروسته له هغې بیا مچې له نورو نارینه‌وو ګلانو څخه ډډه کوي خو کېدای شي د ګلانو پر هغه ښځينه جنس باندې کښېني چې له نارینه‌وو سره په توپیر کې څرګندېږي.<ref name="Romero and Nelson 1986">{{cite journal|vauthors=Romero GA, Nelson CE|title=Sexual dimorphism in catasetum orchids: forcible pollen emplacement and male flower competition|journal=Science|volume=232|issue=4757|pages=1538–40|date=June 1986|pmid=17773505|doi=10.1126/science.232.4757.1538|bibcode=1986Sci...232.1538R|s2cid=31296391|jstor=1698050}}</ref>

== تي‌لرونکي ==
د تي‌لرونکو په ډېریو نوعو کې، نارینه جنس د ښځينه جنس په پرتله غټ دی. جېنونه او هورمونونه، مخکې تر زېږون (یا چرګوړي کولو) د ډېریو ژویو د ماغزو په بڼه نیونې او همدا راز د بالغ وګړو پر چلند باندې اغېزه پرېږدي. هورمونونه د انسان د ماغزو پر رامنځ‌ته کېدو او همدا راز په بلوغ کې د ماغزو پر وده باندې د پام‌وړ اغېزه لري. د «Nature Reviews Neuroscience» کره‌کتونکي ژورنال د مشاهدې له‌مخې، «له هغه ځای چې، په لاسي ډول د هورمون د کچو تنظیمول د جنسي کروموزوم جېنونو د بیان په پرتله لا اسانه دی، د هورمونونو اغېزې، په ماغزو کې د جنسي کروموزوم د جېنونو د مستقیم عمل په پرتله، په لا پراخه توګه مطالعه او لا ښې درک شوې دي». د ترلاسه شوې پایلې پر بنسټ، په داسې حال کې چې «د جنسي غدو توپیر رامنځ‌ته کوونکې اغېزې مسلطې ښکاري»، ترسره شوې څېړنې «هغه مفکوره تاییدوي چې جنسي توپیرونه، له عصبي اړخه، د X او Y جېنونو په بیان کې د ماغزو په کارکړونو او ناروغیو کې د جنسي توپیرونو لپاره ارزښتمنه ونډه لري». <ref>{{Cite book|title=Sex, Size and Gender Roles|vauthors=Lindenfors P, Gittleman JL, Jones KE|date=5 July 2007|publisher=Oxford University Press|isbn=9780199208784|pages=16–26|language=en-US|doi=10.1093/acprof:oso/9780199208784.003.0003}}</ref><ref>{{cite journal|vauthors=Arnold AP|title=Sex chromosomes and brain gender|journal=Nature Reviews. Neuroscience|volume=5|issue=9|pages=701–8|date=September 2004|pmid=15322528|doi=10.1038/nrn1494|s2cid=7419814}}</ref>

== تکامل ==
په ۱۸۷۱ز کې، چارلس داروین د جنسي انتخاب تیوري مطرح کړه، چې جنسي دیمورفیزم او جنسي انتخاب سره تړي.

د جنسي دیمورفیزم په لور لومړی ګام، د سپرم او تخمو د اندازو توپیرول (انیسوګمي) دي. انیسوګمي او معمولاً د کوچنیو نارینه ګمیټونو ډېرشمېر د ښځینه لویو ګمیټونو په نسبت، په ټولیز ډول د سپرم د غښتلې سیالۍ په وده کې پراته دي، ځکه کوچنی سپرم ژوندیو موجودات غښتلي کوي ترڅو ډېرشمېر سپرمونه تولید او نارینه (یا د هېرمافرودایتونو نارینه کړنه) لا پياوړی کړي.<ref>{{cite journal|vauthors=Togashi T, Bartelt JL, Yoshimura J, Tainaka K, Cox PA|title=Evolutionary trajectories explain the diversified evolution of isogamy and anisogamy in marine green algae|journal=Proceedings of the National Academy of Sciences of the United States of America|volume=109|issue=34|pages=13692–7|date=August 2012|pmid=22869736|pmc=3427103|doi=10.1073/pnas.1203495109|bibcode=2012PNAS..10913692T|author-link5=Paul Alan Cox|doi-access=free}}</ref><ref>{{cite journal|vauthors=Parker GA|title=Why are there so many tiny sperm? Sperm competition and the maintenance of two sexes|journal=Journal of Theoretical Biology|volume=96|issue=2|pages=281–94|date=May 1982|pmid=7121030|doi=10.1016/0022-5193(82)90225-9|bibcode=1982JThBi..96..281P}}</ref><ref>{{cite journal|vauthors=Yang JN|title=Cooperation and the evolution of anisogamy|journal=Journal of Theoretical Biology|volume=264|issue=1|pages=24–36|date=May 2010|pmid=20097207|doi=10.1016/j.jtbi.2010.01.019|bibcode=2010JThBi.264...24Y}}</ref><ref>{{cite journal|vauthors=Bell G|year=1985|title=On the function of flowers|journal=[[Proceedings of the Royal Society B: Biological Sciences]]|volume=224|issue=1235|pages=223–266|jstor=36033|bibcode=1985RSPSB.224..223B|doi=10.1098/rspb.1985.0031|s2cid=84275261}}</ref>

Volvocine الجي د جنسي دیمورفیزم د تکامل په هکله د پوهاوي ترلاسه کولو لپاره ګټور دي.<ref>{{cite journal|vauthors=Geng S, De Hoff P, Umen JG|title=Evolution of sexes from an ancestral mating-type specification pathway|journal=PLOS Biology|volume=12|issue=7|pages=e1001904|date=July 2014|pmid=25003332|pmc=4086717|doi=10.1371/journal.pbio.1001904}}</ref>

دغه، د جوړې لپاره د نارینه جنس سیالۍ ته شدت ورکوي او په ډېرو نوعو، په ځانګړې توګه، د تي‌لرونکو په شمول شمزۍلرونکو ژویو کې، د بل جنسي دیمورفیزم تکامل ته وده ورکوي. سره له‌دې، په ځینو نوعو کې، ښځینه جنس د نارینه‌وو په پرتله غټ دی، پرته له‌دې چې ګمیټونه یې په پام کې ونیول شي؛ او په ځینو نوعو کې ښځینه جنس (په ټولیز ډول د هغو نوعو ښځینه جنس چې نارینه د اولاد په روزنه کې ډېر وخت تېروي او له‌دې امله، هغومره اضافي نه‌ګڼل کېږي) د نارینه‌وو په څېر د جنسي جوړې د ټاکلو لپاره سیالي کوي.

د اندازې له پلوه جنسي دیمورفیزم د ویلوسی‌رپتور په څېر ځینو منقرض شویو نوعو کې لېدل کېږي. د ویلوسی‌رپتورانو په هکله، د اندازې جنسي دیمورفیزم کېدای شي د دوو فکټورونو له‌امله رامنځ‌ته شوی وي: د جنسي جوړې د جذبولو په موخه د ښکار په ډګر کې د نارینه جنس سیالۍ او یا د ځالې د ځای او جوړه جنس لپاره د ښځینه جنس سیالۍ، ځکه چې د د روزونکي نارینه جنس شمېر ډېر لږ دی.<ref>{{cite journal|vauthors=Olsen J, Olsen P|date=5 August 1986|title=Sexual Size Dimorphism in Raptors: Intrasexual Competition in the Larger Sex for a Scarce Breeding Resource, the Smaller Se|journal=Emu|volume=87|pages=59–62|doi=10.1071/MU9870059}}</ref>

په ډېریو نوعو کې، چې له یوه څخه زیاته جنسي جوړه لري، د هغه نارینه جنس د تناسلي تناسب ګټورتیا زیاته ده چې څو ښځینه جنسي جوړې لري، په داسې حال کې چې د هغه ښځینه جنس د تناسلي تناسب ګټورتیا، چې څو نارینه جنسي جوړې ولري، ډېره لږه ده یا هېڅ شتون نه‌لري. په دغو نوعو کې، د هر هغه صفت لپاره د انتخاب فشار زیات دی، چې پر مټ یې نارینه کولای شي لا زیاتې جنسي جوړې ولري. نو له‌دې امله، کېدای شي نارینه له ښځینه جنس څخه جلا او ځانګړي صفتونه ولري.<ref name="futuyma330">{{harvnb|Futuyma|2005|p=330}}</ref>

دغه صفتونه کېدای شي داسې ځانګړنې وي چې نارینه جنس دې ته وهڅوي ترڅو د خپل حریم یا «حرمسرای» لپاره مبارزه وکړي، یا داسې ځانګړنې وي چې ښځینه جنس ورته، په هر دلیل، په جنسي جوړه کې ارزښت ورکوي. د نارینه–نارینه سیالي هېڅ کومه ژوره تیوریکي پوښتنه نه‌مطرح کوي، خو د جنسي جوړې ټاکنه دغسې یوه پوښتنه مطرح کوي.<ref name="futuyma331">{{harvnb|Futuyma|2005|p=331}}</ref><ref name="futuyma332">{{harvnb|Futuyma|2005|p=332}}</ref><ref name="ridley328">{{harvnb|Ridley|2004|p=328}}</ref>

ښځينه جنس کېدای شي داسې نارینه انتخاب کړي چې غښتلي او روغ وي ترڅو په ډېر احتمال سره «ښه الیلونه» ولري او د روغو ماشومانو د زېږېدلو لپاره غوره وي. سره له‌دې، په ځینو نوعو کې، داسې برېښي چې ښځینه جنس داسې نارینه انتخابوي چې نه‌یوازې د اولاد د بقا کچه زیاتوي، بلکې داسې صفتونه لري چې د نسل د کمېدو لامل ګرځي (په بالقوه توګه، د طاووس د لکۍ په څېر صفتونه رامنځ‌ته کوي). د دغه واقعیت د بیانولو لپاره دوه فرضیې، «د شهوتي زوی فرضیه» او «د معلولیت اصل» دي.<ref name="futuyma335">{{harvnb|Futuyma|2005|p=335}}</ref>

د شهوتي زوی فرضیه بیانوي چې ښځینه په لومړیو کې کېدای شي یوه ځانګړنه وټاکي، ځکه چې دغه ځانګړنه کولای شي د اولاد بقا خوندي کړي، خو کله چې دغه لومړیتوب لا پراخ شي، ښځینه جنس اړ دی ترڅو د صفتونو انتخابولو ته دوام ورکړي، ان که ناوړه وي. هغوی چې د صفتونو انتخاب ته دوام نه‌ورکوي، داسې زامن به ولري چې د ډېریو ښخینه‌وو لپاره به جذابیت ونه‌لري (ځکه چې لومړیتوب لا پراخ شوی دی) او له‌دې امله لږشمېر جنسي جوړې پیدا کولای شي.<ref name="ridley330">{{harvnb|Ridley|2004|p=330}}</ref>

د معلولیت اصل بیانوي چې، که څه هم یو نارینه د یوه معلولیت په لرلو سره ژغورل کېږي، ثابتوي چې د هغه پاتې جېنونه «ښه الیلونه» دي. که چېرې هغه نارینه جنس، چې «بد الیلونه» لري، ځان له معلولیت څخه ونه‌ژغورلای شي، کېدای شي ښځينه جنس داسې تکامل ومومي چې د دغه معلولیت لرونکي نارینه انتخاب کړي؛ دغه ځانګړنه د اندامونو د تناسب داسې نښې په توګه عمل کوي چې په سختۍ سره پټېدلای شي.<ref name="ridley332">{{harvnb|Ridley|2004|p=332}}</ref>

== سرچينې ==
