[[دوتنه:نصر الله سوبمن منگل.jpg|بټنوک]]
'''نصرالله سوبمن منگل''' ([[زوکړه]] ۱۳۲۸ لمريز لېږدي [[کال]]، پکتیا-[[مړینه]] د ۱۳۹۹ ل ل کال د [[وری (مياشت)|وري]] ۷، کابل) د [[افغانستان]] يو [[پښتو ژبه|پښتو ژبی]] [[ليکوال]]، څېړونکی او ژباړن وو.

==مخینه== 
څېړنپوه نصرالله سوبمن منگل پر ۱۳۲۸ ل ل کال د هغه وخت سمت جنوبي يانې پکتيا د لژې درې د سيدگي کلي په يوه کورنۍ کې زېږېدلی وو. د هغه خدای بښلی پلار الحاج تازه گل د سروزير شامحمود خان د گارډ يو افسر وو او د هغه په برکت او پاملرنه يې خپلې زده کړې تر ليسانس پورې په کابل کې ترسره کړې. تر فراغت وروسته پر ۱۳۴۹ ل ل کال د [[کابل پوهنتون]] د مرکزي کتابتون د ريفرنس د مدير په توگه وگومارل شو. پر ۱۳۵۰ ل ل کال د کادر لپاره په ازاده سيالۍ کې په دويمه پوړۍ بريالی او د ښوونې او روزنې پوهنځي د جغرافيې د څانگې د ښووند (استاد) په توگه ومنل شو. 
 
نصرالله سوبمن منگل پر ۱۳۵۶ ل ل کال له کابل پوهنتونه د پوهنيزې پوړۍ (علمي رتبې) په ساتنې سره د پښتو څېړنو نړيوال مرکز ته تبديل شو. دا مرکز پر ۱۳۵۷ ل ل کال د افغانستان په علومو اکاډمي کې ويله (مدغم) شو. په دغه مرکز کې د پوځي خدمت د احتياط دورې (۱۳۶۵-۱۳۶۶ ل ل) په تفريق سره نږدې شل کاله د تاليف او ترجمې د څانگې د امر په توگه دنده ترسره کړه. پر ۱۳۸۲ ل ل کال د علومو اکاډمۍ د بشري علومو د مرستيال په توگه وگومارل شو. پر ۱۳۸۳ ل ل کال يې د يو کال په موده د ملگرو ملتونو د يوناما په څانگه کې دنده پر مخ یووړه او بيا پر ۱۳۸۴ ل ل کال علومو اکاډمۍ ته راستون او د يوې لنډې مودې لپاره د ټولنيزو علومو د مرکز د سروال په توگه وگومارل شو. تر دې وروسته پر همدغه کال د علومو اکاډمۍ د بشري علومو د مرستيال په توگه وگومارل شو. 

په ۱۳۹۲ کال کې دويم ځل لپاره بيا د پښتو څېړنو بين المللي مرکز د تاليف او ترجمې د څانګې د آمر په توګه انتصاب او د ۱۳۹۶کال پورې په همدې سمت کې پاتې شو او د همدې کال په غبرګولي مياشت کې د نورو مشرانو اساتيدو په شان د متقاعدينو په لړ کې راغلو.
څېړنپوه استاد نصرالله سوبمن منګل له اوږدې ناروغۍ ورسته، د ۱۳۹۹ کال د حمل مياشتې په اوومه نېټه د پنجشنبې په سهار دې خاورينې نړۍ سره مخه ښه وکړه او د کابل په شهدای صالحيونو هديره کې خاورو ته وسپارل شو، روح يې ښاد جنت يې ځای.
د استاد سوبمن علمي آثار
۱- جغرافيای شرق دور و جنوب شرق آسيا.
۲- درانی احمدشاه، مولف ډاکټر ګنډاسنګ، ژباړه له انګريزي څخه.
۳- لرغونی افغانستان، د هند له لرغوني جغرافيې څخه په پښتو ژباړه. 
۴- د کابل سلطنت بيان، لومړی ټوک، له انګريزي څخه ژباړه.
۵- نطق های اعليحضرت امان الله خان غازي، قسمت اول، تهيه و تدوين.
۶- نطق های اعليحضرت امان الله خان غازي، قسمت دوم، تهيه و تدوين. 
۷- د سوات په پښتنو کې سياسي مشرتوب، د فريدريک بارت تاليف، له انګريزي څخه ژباړه. 
۸- بيړنۍ لويه جرګه، له دري څخه پښتو ژباړه. 
۹- بيړنۍ لويې جرګې ته يوه لنډه کتنه، له دري څخه پښتو ژباړه.
۱۰- پښتانه په هند کې، تاليف، لاهور.
۱۱- زندګي نامه و جزئيات حضرت سيد بهايي جان.
۱۲- افغانستان د څلور لارې پر سر، له انګريزي څخه ژباړه. 
۱۳- افغانستان، ناپېيلتوب او زبرځواکونه، له انګريزي څخه ژباړه. 
۱۴- د امريکا متحده ايالتونو منطقوي جغرافيه.
۱۵- د سيد بهايي جان پېژندنه.
۱۶- په سلګونو ژباړې، له انګليسي او فارسي ژبو څخه.
۱۷- په سلګونو علمي – څېړنيزې مقالو ليکل د تاريخ، جغرافيې، ادب او نورو ټولنیزو علومو په برخه کې.  







[[وېشنيزه:پښتانه ليکوال]]
