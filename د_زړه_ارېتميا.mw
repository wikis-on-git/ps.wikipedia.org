'''ارېتميا''' د [[زړه]] د درزا غېر منظم کېدو ته ارېتميا وايي چې کېدای شي بې اعراضه وي او يا د سنکوپ، قلبي عدم کفايې، سرگنگسي، سرچرخۍ، د [[زړه]] د ټکانو او حتی د زړه د ناڅاپي مړينې سبب وگرځي. په عمومي ډول ټولې ارېتمياگانې په دوؤ برخو وېشل شوې دي:
# براډيکارډيا Brady Cardia: هغه حالت ته وييل کېږي چې د زړه ضربان شمېره په يوه دقيقه کې د شپېتو څخه کمه شي.
# ټاکيکارډيا Tachy Cardia: هغه حالت ته وييل کېږي چې د زړه ضربان شمېره په يوه دقيقه کې د سلو څخه زياته شي دا په هغه حالت کې اعراض ورکوي چې دوامداره او ثابته بڼه غوره کړي.

== اسباب == 
د ارېتميا اسباب په دوه برخو وېشل شوي دي
=== قلبي عوامل ===
عبارت دی له:
# قلبي احتشا
# د اکليلي شريانو ناروغي
# د زړه کيڼ بطن انوريزم
# د مترال د سام ناروغي
# کارډيو مايوپاتي
# د پيريکارډيوم او يا مايوکارډيوم التهاب
=== غير قلبي عوامل ===
په لاندې ډول وي
# د کافينو او نشه يي توکو استعمال
# د الکولو استعمال
# سينه بغل
# د ځينو درملو استعمال (B2 Agonist, Digoxin)
# ميټابوليکي تشوشات لکه د تايرائيډ غدې ناروغي
# د الکترولايټونو تشوشات

== د ارېتميا د توليد مېکانيزم ==
ارېتميا د منځ ته راتلو لپاره جنېټيکي وړتيا تر ټولو غوره فکټور دی، چې کېدای شي له امله يې د زړه په جوړښت کې تغيرات او يا الېکټرولايټونو او يا د هورمونونو تشوشات مېنځ ته راشي چې په نتيجه کې ارېتميا مېنځ ته راځي. ډېرو حالاتو کې ارېتميا د لاندې څلورو مېکانيزمونو له امله مېنځ ته راځي:













[[وېشنيزه:زړه]]
