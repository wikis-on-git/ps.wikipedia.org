[[دوتنه:Tahir-Afridi-0.jpg|کيڼ|250px|بټنوک|طاهر اپريدی]][[دوتنه:Tahir-Afridi.jpg|کيڼ|250px|بټنوک|طاهر اپريدی]][[دوتنه:طاهر اپريدی.jpg|کيڼ|250px|بټنوک|طاهر اپريدی]]
'''طاهر اپريدی''' (4 د جنوري، 1939 ز. - ) د [[پښتو ژبه|پښتو ژبې]] يو وتلی افسانه ليکونکی، شاعر او ډرامه ليکونکی دی. هغه د ''عدل''، ''پلوشه'' او ''جرس'' په نامه د چاپي رسنيو پازوال هم پاتې شوی. هغه په اردو ژبه هم ليکوالي کوي او يو شمېر افسانې يې په دې ژبه هم چاپ شوي.
 
== مخينه ==
طاهراپريدی د جنورۍ په څلورمه نېټه کال ۱۹۳۹ کې د ښاغلي مير اکبر خان کره سترګې پرانستې دي ـ د قام قبيلې په لحاظ د بوړه نومې کلي ژواکی اپريدی دی ـ د معاشي ژوند په لړ کې د ډېر مودې راهسې کراچۍ کې مېشت دی ـ په خپل خاندان کې بس يک يوازې د ادبي ذوق څښتن دی.

== ليکوالي ==
طاهر اپريدي په لومړيو ورځو کې شاعري کوله خو د کال ۱۹۶۲ راهسې يې په نثري ادب ګوتې ورپورې کړی دي او نن سبا د پښتو ژبې يو مشهور افسانه ليکونکی دی ـ ځېنې افسانه ليکونکي نوموړی د علامتي افسانې امام بولي ـ طاهر اپريدی په اردو ژبه افسانې او يو هم کښلي دي ـ طاهر د خپلو افسانو تيګه د پښتنې ټولنې  په چاپيريال او کلتور ايښې ده ـ

طاهراپريدی د دروېش ضمير څښتن دی،په افسانوي ژبه کې د معاشرې د خرابو کړونو اود طبقاتي نظام په سختو ټکو کې غندنه کوي ـ نوموړي د دغو خاميانو د ژرړو وېستلو دپاره يې تل خپل قلمی جهاد ته ادامه ورکړی ده ـ

== چاپ شوي آثار ==
طاهر اپريدي د پښتو افسانو سره سره سفرنامې ،رپورتاژونه او ناولونه هم ليکلي دي ـ دطاهراپريدي چاپ شوي کتابونه دادي ـ

# د محلونو خوا کې                            افسانې
# پاڼې پاڼې                                      افسانې
# سفرپه خېر                                    سفرنامه
# لاره کې ماښام                               افسانې
# سفرمدام سفر                              سفرنامې
# ديدن                                        اردو افسانې
# جانان مې قطرته روان دی                رپورتاژ
# ګوتې قلم ته په ژړا شوې                 مرتب
# بيا هغه ماښام دی                        افسانې
# کاڼو کې رګونه                            ناول
# نورخوبونه نه وينم                       افسانې
# لاړ شه پېښور ته                          رپورتاژ
# په زنځير تړلی خوب                    افسانې
# ځه چې ځو کابل ته                     رپورتاژ
# تيري انکهېن خوبصورت هېن        اردو ناول
# د څو لحظو لويه کيسه                    افسانې
# تربوزک                              ناولټ
# موده پس اشنا راغلی                 افسانې

== ناچاپه اثار ==
# ادبي پاڼې
# تاسره خبرې





















[[وېشنيزه:پښتانه]]
[[وېشنيزه:پښتانه ليکوال]]
