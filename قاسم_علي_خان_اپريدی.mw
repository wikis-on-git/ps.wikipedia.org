
'''قاسم علي خان اپریدی''' ([[زوکړه]] ۱۷۶۳ زېږدي [[کال]] - [[مړينه]] ۱۸۲۳ ز) د [[پښتو ژبه|پښتو ژبې]] او اردو ژبی [[ليکوال]] او [[شاعر]] وو. 

==مخينه== 

اپریدی فرخ آبادي ۱۷۶۳-۱۸۲۳ زیږیدیز/میلادي 

په هندوستان کې ډیر پښتانه شاعران او لیکوالان تیرشوي دي چې په هغو کې یو هم دپښتو ژبې مشهور شاعر او لیکوا ل او ددیوان خا وند قاسم علي خان اپریدي و . دده پلرنی ټاټوبی دپښتونخوا دآدم خیلو ددرې دآخور کوټیا سیمه وه .دده مشر نیکه الف خان په خپلې سیمې کې ملک او دقوم مشر و ، خو دده نیکه نیکنا م خان د ځینو قومي شخړو او لانجو له مخې خپله سیمه پرېښودله اوپه ۱۱۹۱ لیږدیز /هجری کال دهندوستان خواته لاړ او دا هغه وخت وچې په هندوستان کې دهند مغولي سلطنت مخ په ځوړتیا و او هرې خواته ملوک الطوایفي وه او دهند دمغولي سلطنت دکمزورتیا په وجه هندی راجاګانو ، سیمه ایزو امراوو او نوابانو خپل سیمه ایز حکومتونه او نوابۍ جوړې کړې وې .له بلې خوا همدې سیمه ایزو راجاګانو او نوابانو دانګریزانو له خوا دخطر احساس کاوه ، ځکه انګریزان هند ته راغلی وو او په کراره کراره یې دټول هند دنیولو اراده درلودله . له همدې کبله و چې سیمه ایزو راجاګانو دهغو کسانو درناوی کاوه او دوی ته یې اړتیا درلودله چا به چې په پوخي چارو کې مهارت درلود او په دغه وخت کې دوی پښتنو ته ځکه اهمیت ورکاوه چې دوی په پو ځي تاکتیکونو او دجګړې په چلونو ښه پو هیدل او دخپلو تورو او آسونو سره دجګړې په ډګر کې ښه ځلیدل.

لکه چې دمخه مو وویل په دغسې حالاتو کې دقاسم علي خان اپریدی نیکه نیکنام خان اپریدی هم دملازمت لپاره دشمالي هند په بیلابیلو برخو کې اوسیده .
دقاسم علي خان اپرید ی پلار هم دهمدې مقصد لپاره دهند په بیلا بیلو برخو کې اوسیده او وروسته بیا په کولهار کې چې دهند داتهر ا پردیش دفرخ آباد په سیمه کې مو قعیت لري میشته شو . قاسم علی خان اپریدي دخپل پلار په اړه داسې وایی: ((زما پلار ( والد) غنم رنګه ، ښایسته او دښو کړو وړو څښتن و ، دخپلې مورنۍ ژبې پښتو نه پرته په فارسی، ترکي ، هندي او اردو ژبو پوهیده او په پوځي چارو کې یې ډیر مهارت او وړتیا درلودله .))
کله چې قاسم علي خان لا وړوکی ماشوم و نو پلاریې شیخ خلیل الرحمن ملیح آبادي دهغه دښوونکي په توګه وټاکه ، خو له بده مرغه کله چې قاسم علي خان اپریدی نهه کلن شو نو پلاريې وفات شو .
قاسم علي خان دعلم او ادب سره ډیره مینه درلودله او دهمدې مینې په وجه یې په پښتو ، اردو، هندي او فارسی کې یې زیات مهارت ترلاسه کړ .نوموړی دعلم او ادب ترڅنګ په پوخي چارو کې هم ماهر و او دجګړوې په ټولو لو تکیتیکو نو پو هیده،له همدې کبله و چې دهغه وخت زیاتو راجاګانو او نوابانو دی په خپلو پوځونو کې برتهي ( استخدام ) کړ چې په دغو راجاګانو او نوابانو کې دمهاراجا جسونت راو هلکر، مهاراجا دولت راو سندهیا او نواب امیر خان سالارزي نومونه اخیستلی شو.(۱) 


قاسم علي خان اپریدی د برهان خان زوی او د کوهاټ د اخور کلي ادم خیلو اپریدو نه وو. د نورو پښتنو قامونو په شان د هغه ټبر هم ډېلي ته کډه کړې وه. څه موده راجپوتانه کې وو او ورپسې د بنگښ نواب له خوا نوی جوړ شوی ښار فرخ اباد ته ولاړ. 

قاسم علي خان پر ۱۱۸۲ سپوږميز (۱۷۶۸ زېږدي) کال په فرخ اباد کې زېږېدلی وو. هغه د ۹ کالو وو چې پلار يې پر ۱۱۹۲ سپوږميز کال ومړ. د هغه د ژوند د لومړیو کلونو په اړه ډېر مالومات نشته، خو په شمالي [[هند ]] کې د مرهټو زور مات شوی او په سويل کې د مېسور او حیدراباد نوابیو د انگریز سیاست سره لاس و گریوان وو. پر ۱۷۸۰ زېږدي کال په فرخ اباد کې انگرېز استازی (ریزیدنټ) مېشت شو او تر ۱۸۰۲ ز د بنگښ نواب نه ټول اختیارات واخیستل شول. قاسم علي خان له دغو پېښو اغیزمن شو. په خپل یو شعر کې وایي: 

د انگریز طنبور او طروم دلته غږېږي -
نصارا سو حاکمان فرخ اباد 

حکومت د پښتانه له سره ولاړئ -
وارخطا سول نوابان فرخ اباد 

په پټنه کې د هغه د دیوان په تمهید کې کاتب وایي چې هغه څو شعري ټولگې په فارسي او هندي کې هم لیکلې دي او دی د انگرېزي، کشمیري او تورکي ژبو سره هم لږ لږ بلد وو. د دیوان په پای کې شاعر وایي چې دا شعرونه د حافظ غلام محمد په مرسته راټول شول او پر ۱۲۰۶ سپوږميز (۱۷۹۲) زېږدي کې ترتیب شول. هغه وخت د ډېلي پر تخت مغل شاه عالم (نابینا) پاچا ناست وو.  

د قاسم علي د نورو شعرونو نه ښایي چې هغه په اردو کې هم ډېره شاعري کړې ده او شا و خوا ۸ شعري ټولگې ترې پاتې وي.

جو غوطه کها گیا افریدی اپنے دل کے دریا میں-
وهاں پر ناخدا کی کیا چلے تدبیر پانی میں 

په اردو کې د قاسم علي خان اپریدي گڼ شمېر شعرونه عشقي دي، خو د هند د پوځ او د مغلو په حالاتو يې په پښتو ژبه کې لیکل کړی دی. د پښتو شعر یوه بېلگه يې داسې ده: 

بقالان وه اوس سپایان په هندوستان شول-
دروېزه کاندي اشراف چونگي چونگي 

حیف درحیف دی چې حرمت د اشراف نشته-
په اسلام هسې راغلې ده تنگي 

احمد شاه درانی نشته دی یارانو- 
چې پر سر کاندي افسر جیشي زنگي 

شاه عالم د قناعت پر حجره کیناست-
که پیدا کا نور اولاد تیمور لنگي 
 
==مړينه== 

قاسم علي خان اپریدی پر ۱۸۳۲ زېږدي کال ومړ شو. اروا يې ښاده او [[جنت]] يې ځای شه. 

==چاپ شوي نښيرونه يې== 


==اخځليک== 

۱- https://www.safiahaleem.com/?p=5679 

۲-
