
'''قاسم علي خان اپریدی''' ([[زوکړه]] ۱۷۶۸ زېږدي [[کال]] - [[مړينه]] ۱۸۳۲ ز) د [[پښتو ژبه|پښتو ژبې]] يو [[شاعر]] وو. 

==مخينه== 

قاسم علي خان اپریدی د برهان خان زوی او د کوهاټ د اخور کلي ادم خیلو اپریدو نه وو. د نورو پښتنو قامونو په شان د هغه ټبر هم ډېلي ته کډه کړې وه. څه موده راجپوتانه کې وو او ورپسې د بنگښ نواب له خوا نوی جوړ شوی ښار فرخ اباد ته ورغلل. 

قاسم علی خان پر ۱۱۸۲ سپوږميز ( ۱۷۶۸ زېږدي) کال په فرخ اباد کې زېږېدلی وو. هغه د ۹ کالو وو چې پلار يې پر ۱۱۹۲ سپوږميز کال ومړ. د هغه د ژوند د لومړیو کلونو په اړه ډېر مالومات نشته، خو په شمالي [[هند ]] کې د مرهټو زور مات شوی او په سويل کې د مېسور او حیدراباد نوابیو د انگریز سیاست سره لاس و گریوان وو. پر ۱۷۸۰ زېږدي کال فرخ اباد کې انگریز استازی (ریزیدنټ) مېشت شو او تر ۱۸۰۲ ز د بنگښ نواب نه ټول اختیارات واخیستل شول. قاسم علي خان له دغو پېښو اغیزمن شو. په خپل یو شعر کې وایي: 

د انگریز طنبور او طروم دلته غږېږي -
نصارا سو حاکمان فرخ اباد 

حکومت د پښتانه له سره ولاړئ -
وارخطا سول نوابان فرخ اباد 

دی د پښتو لومړی شاعر و چې د شعر ټولګه يې چاپ شوه. په پټنه کې د ده د دیوان په تمهید کې کاتب وایی چې هغه څو شعري ټولګې په فارسی او هندی کې هم لیکلي دي او دی د انګریزي، کشمیري او ترکی ژبو سره هم لږ لږ بلد و. د دیوان په پای کې شاعر وایی چې دا شعرونه د حافظ غلام محمد په مرسته راټول شول. او په ۱۲۰۶ هجری ( ۱۷۹۲ م) کې ترتیب شول. هغه وخت د ډېلي پر تخت مغل شاه عالم (نابینا) باچا ناست و.
د قاسم علی د نورو شعرونو نه ښایی چې ده په اردو کې هم زیاته شاعري کړې ده او شا و خوا ۸ شعري ټولګې ترې پاتې وې.

جو غوطه کها گیا افریدی اپنے دل کے دریا میں
وهاں پر ناخدا کی کیا چلے تدبیر پانی میں
په اردو کې د قاسم علی اپریدي زیات شعرونه عشقي دی خو د هند د پوځ او د مغلو په حالاتو پښتو کې لیکل کوي.
یوه بیلګه يې داسې ده
بقالان وه اوس سپایان په هندوستان شول
دروېزه کاندي اشراف چونګي چونګي
حیف درحیف دی چې حرمت د اشراف نشته
په اسلام هسې راغلې ده تنګي
احمد شاه دراني نشته دی یارانو
چې پر سر کاندي افسر جیشي زنګي
“شاه عالم” د قناعت پر حجره کیناست
که پیدا کا نور اولاد “تیمور لنګي”
قاسم اپریدی په ۱۸۳۲ م کې وفات شو.


==اخځليک== 

۱- https://www.safiahaleem.com/?p=5679 

۲-
