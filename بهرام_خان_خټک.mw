'''بهرام خان خټک''' (زېږېدنه: ۱۰۵۳ هـ س = ۱۶۴۳ زېږيز) د خوشحال خان خټک هغه نااهله زوی و، چې د خپل ستر پلار په وړاندې پاڅېد او د خپلو شخصي غرض او خودخوانی دپاره يې د خپل پلار د ملي مبارزو په لاره خنډونه اچول.

بهرام د(زېږېدنه: ۱۰۵۳ هـ س = ۱۶۴۳ زېږيز) په لومړۍ خور زېږېدلی و، چې پلار يې دده د زېږېدو نېټه پر نېکمرغه نيولې وه او د زېږېدو کال يې د «بخت باباآمد» له جملې څخه راايستلی و، لکه چې ويلي يې دي:

{{شعر}}
{{ب|دريا و الف ماه ربيع الاول|بهرام آمد بروی رخشنده چو ماه}}
{{ب|تاريخش «بخت بابا آمد»|زين جمله شود جيم هزارو پنجاه}}
{{د شعر پای}}

خو له بده مرغه د بابا د بدبختۍ سبب شو، او چې خوشحال خان مړ کېده نو خپلو فرزندانو ته يې وصيت وکړ چې: که مو بهرام وړاندې وروستو په لاس کښېوزي مړ يې کړی، نيمايي يې د ما سر ته، نيمايي يې د ما پښتو ته وسېځۍ، هاله به د ما روح له تاسو خوشنود شي. بهرام له يوې خوا په خپله د قوم د سردارۍ او خانۍ لېونی و او له بلې خوا د هند مغولي حکمران مهابت خان د بهرام خان له دې خودخواهۍ څخه ګټه وکړه او دی يې د خپل پلار خوشحال خان په وړاندې وپاراوه، نو ځکه بهرام هم د خپل پلار او هم د خپل ورور اشرف خان ځکه مخالف و، چې د خوشحال خان د بنديګرت په وخت د اولس سرداري اشرف خان ته سپارل شوې وه، او خوشحال خان هم هغه د مشرتوب وړ باله. 

بهرام خان مهابت خان ته ورغی او هغه ته يې ډاډ ورکړ چې د خپل پلار پر خلاف د ده هر حکم ته چمتو دی او مهابت خان هم له خپلې خوا د مرستې ډاډ ورکړ. هغه و چې د ۱۰۸۳ ّهـ س. = ۱۶۷۳ ز. کال د ذيقعدې او مارچ په پای کې د خوشحال خان او بهرام خان تر مېنځ وړې وړې جګړې پيل شوې او  همداراز د ۱۰۸۴ هـ س. = ۱۶۷۳ ز. کال په محرم کې بيا د پلار او زوی تر مېنڅ جنګونه وشول چې په دې جنګونو کې خوشحال خان بری وموند او ورپسې نو داسې ډېرې جګړې او شخړې د بهرام او د ده د پلار خوشحال خان تر مېنځ پېښې شوي دي چې تفصيل يې په خپله د خوشحال خان په کليات او د افضل خان خټک په تاريخ مرصع او د استاد دوست محمد کامل په خوشحال خان خټک سوانح حيات اور ادبي آثار پر تبصره کتاب کې راغلي دي.  خو دلته يې د نمونې په توګه د خوشحال خان له کليات څخه د بهرام په باب څو کلمې شعرونه رااخلو، خوشحال وايي:
{{شعر}}
{{ب|د بهرام له حاله څه وايم و چا ته|حال د خپل زويه ښکاره دی و بابا ته}}
{{ب|هم فضول هم مزور هم مذبذب دی|هم يکرنګ وييل به نه کاندي و چا ته}}
{{ب|په يوه ذره کې پاسه په اسمان شي|په يوه ذره کې ځي تحت الثرا ته}}
{{ب|د خپل خوی په ګرادبونو کې غوټه خوري|دا عادت به يې رد نشي تر مماته}}
{{ب|تا هنر د سردارۍ نه زده بهرامه|سرداري دې په خپل دور کړه بدنامه}}
{{ب|هم تمامې خېلخانې لره بلا شوې|هم خپل ځان لره بلا شوې بدفرجامه}}
{{ب|تا طاهر د کم عقلۍ په جرګو مړ کړ|اوس فارغ شوې د طاهر له انتقامه}}
{{ب|تا خپل ځان لره د مرګ رخه پيدا کړه|خېلخانه دې په بدخوي کړه بې آرامه}}
{{ب|په دا هسې بدخويي بې بخته نه يې|چې لا نه يې د خوني هاتي تر زامه}}
{{ب|مشر ورور دې په زندان کړ ته خاني کړې|دا خاني دې شه په ځان پورې حرامه}}
{{ب|چې خاني ته دې هوس د زړه په زور کړ|لا ځايي وه ستا د زړه اندېښنه خامه}}
{{ب|نور دې نوم د ما د زويو په شمار مه شه|د خوشحال خټک وينا په دا تمامه}}
{{ب|بهرام ښځه دی بدرنګه |رنګارنګ زېور پرې پورې}}
{{ب|که زېور ورځنې واخلې|نور به نه پېرې په تورې}}
{{ب|که احمق په دولت ښه شي|که ترې ولاړ شي خود به ګورې}}

{{د شعر پای}}






[[وېشنيزه:د افغانستان نوميالي]]
