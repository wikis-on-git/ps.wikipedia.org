[[دوتنه:Negin khpalwak.jpg|alt=افغانستان|بټنوک|300px|نګین خپلواک ]]
'''نگین خپلواک''' چې د اجمل لور په  ۱۹۹۷ زیږدیز کال د [[افغانستان]] په ختیځ کې پروت [[کونړ ولايت|کونړ]] ولایت کې زیږیدلې ده.

نګین له دې سره سره چې په اصل کې د یوه نا امنه او کلتوري ستونزو کې راګېر ولایت اوسیدونکې ده، خو په افغانستان کې د موسیقۍ آرکستر ډلې لومړنۍ مشره ده.

== ماشومتوب==
نګین خپلواک په ماشومتوب کې آرامه او هوښیاره نجلۍ وه چې پلار یې له مینې ورته " بونجۍ" ویله خو دایې له تصوره لیرې وه چې هغه به کله د موسیقۍ آرکستر ډلې مشري په غاړه واخلي.

نګین درې کاله په کونړ ولایت کې د هلکانو سره یوځای په یوه [[جومات]] کې زده کړې کړي، خو وروسته له دې چې هلته له ستونزو سره مخ شوه او ترونو یې د نورو زده کړو او [[ښوونځی|ښوونځي]] ته د تللو پر وړاندې خنډونه رامنځته کړل، په نهه کلنۍ کې اړه شوه له خپل [[پلار]] سره کابل ته راشي.

نګین خپلواک له ۲۰۰۶ زیږدیز کال راهیسې په کابل کې د میهن په نوم په یوه روزنتون کې اوسېږي او د موسیقۍ په ملي انسټیټيوټ کې په زده کړو بوخته ده.

== فعالیتونه ==
* نګین د ښوونځی د یوولسم ټولګي زده کوونکې ده.
* نګین خپلواک له پنځو کلونو راهیسې د موسیقۍ په ملي انسټیټيوټ کې زده کړې کوي چې '''[[رباب]]''' د هندي موسیقۍ اله '''سرود''' او '''پیانو''' غږولای شي، خو تر ټولو په پیانو کې تکړه ده.
* نګین خپلواک په افغانستان کې د موسیقۍ آرکسټر ډلې لومړنۍ ښځینه مشره ده.
* نګین خپلواک تر اوسه په افغانستان کې د څو مشهورو ترانو د آرکسټر ډلې مشره پاتې شوې چې '''د ښځو ترانه''' او '''د ماشوم ترانه''' یادولای شو.
* د افغانو استادانو تر څنګ نګین خپلواک د بهرنیو استادانو څخه د موسیقۍ په زده کړې بوخته ده، چې '''کامیلو''' او '''الیگرا جینیفر''' ورسره ډیره مرسته کړې ده.
* نګین خپلواک د میهن روزنتون د [[فوټبال]] ډلې غړې هم ده، چې ډير کله په خپلو کې لوبې کوي.
* 

== سفرونه او جایزې ==
* نګین خپلواک په لومړي ځل د خپلې ۱۲ کسیزې موسیقۍ ډلې سره [[اېټاليا|ایتالیا]] ته سفر وکړ.
* نګین په [[تورکمنستان|ترکمنستان]] هیواد کې هم په یوه فرهنګي فیستیوال کې ګډون کړی چې په دې سفر کې یې ښه لاسته راوړنه درلوده.
* نګین [[دوبۍ]] ته هم د یوه فرهنګي فیستوال په موخه سفر کړی چې د نړۍ په کچه یې د موسیقۍ په برخه کې دریم مقام خپل کړ.
* نګین خپواک په ۲۰۱۳ میلادي کال کې [[د امريکا متحده ايالتونه|امریکا]] ته سفر وکړ، د نیویارک ښار په کارنګي تالار او د [[واشنگټن ډي سي|واشنګټن]] ښار په کندي فرهنګي مرکز کې یې د یوې افغانې پیانیستې په توګه ګډون وکړ، چې د ډیرو له خوا ستایل شوې ده.
* نګین په افغانستان کې د ښځو ترانې او ماشوم ترانې د آرکسټر ډلې د مشرې په توګه څو څو ځلې د فرهنګي مرکزونو او په ځانګړې توګه د افغانستان موسیقۍ ملي انسټیټیوت له خوا ستاینلکونه او ایواردونه ترلاسه کړي دي.

== نورې سرچینې ==
* http://da.azadiradio.com/a/27625671.html
* http://www.farsnews.com/printable.php?nn=13940820000442
* http://www.dw.com/fa-af/%D9%86%DA%AF%DB%8C%D9%86-%D8%AE%D9%BE%D9%84%D9%88%D8%A7%DA%A9-%D8%B2%D9%86%DB%8C-%D8%AF%D8%B1-%D8%A2%D8%B1%D8%B2%D9%88%DB%8C-%D8%B1%D9%87%D8%A8%D8%B1%DB%8C-%D8%A2%D8%B1%DA%A9%D8%B3%D8%AA%D8%B1/av-19451130
