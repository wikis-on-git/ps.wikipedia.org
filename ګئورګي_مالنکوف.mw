

ګئورګي ماکسیمیلیانوویچ مالنکوف (۶ ډسمبر ۱۹۰۱- ۱۴ جنوري ۱۹۸۸ زکال) شوروي سیاستوال و چې د لنډې مودې لپاره یې له ژوزف ستالین وروسته د شوروي اتحاد د مشر په توګه دنده ترسره کړه. هغه د کمونیست ګوند د سیاسي کمېټې په ټینګار ومنله چې د لومړي وزیر په توګه د پاتې کېدو او د شوروي اتحاد په ټولیز مشرتابه کې له نورو سره د مساوي حق لرلو په بدل کې د ګوندي دستګاه کنټرول خوشی کړي. له دې وروسته هغه له نیکیتا خرشچوف سره د واک پر سر ښکېل شو، چې له امله یې په ۱۹۵۵ زکال کې د لومړي وزارت له چوکۍ او په ۱۹۵۷ زکال کې د ګوند له سیاسي کمېټې واېستل شو. <ref name="utochn">[http://tass.ru/obschestvo/3716641 Исследователи уточнили возраст соратника Сталина Георгия Маленкова]</ref><ref>{{cite book|url=https://archive.org/details/coldwar19451991a00_0|url-access=registration|quote=Georgy Malenkov 14 jan.|title=The Cold War, 1945–1991: Leaders and other important figures in the Soviet Union, Eastern Europe, China, and the Third World|first=Benjamin|last=Frankel|date=6 March 1992|publisher=Gale Research|via=Internet Archive}}</ref>

مالنکوف د خپل سیاسي ژوند پر مهال، له ولادمیر لینین سره د شخصي اړیکو له امله په پام وړ ډول د شوروي اتحاد په کمونیست ګوند کې وده وکړه. په ۱۹۲۵ زکال کې د ګوند د سوابقو د ارزونې مسئولیت وروسپارل شو. دغې چارې نوموړی له ستالین سره نږدې کړ ،هغه چې په بریالي ډول یې د شوروي اتحاد د کمونیست ګوند د عمومي منشي چوکۍ خپله کړې وه او په ډي فکټو یا عملي بڼه د شوروي اتحاد مشر و. د دغې اړیکې له امله مالنکوف په ژوره توګه د ستالین د تصفیې په عملیاتو کې ښکېل شو او وروسته بیا د دویمې نړیوالې جګړې پر مهال ورته د شوروي اتحاد د توغندیو جوړونې د پروګرام مسئولیت هم وروسپارل شو. نوموړي له ۱۹۴۶ زکال څخه تر ۱۹۴۷ زکال پورې د توغندویزې تکنالوژۍ لپاره د وزیرانو د شورا د ځانګړې کمېټې مشري هم پر غاړه لرله. ستالین ته د نږدې کس په توګه د خپل ځایګي د خوندیتوب په موخه، نوموړي په بریالي ډول وکولای شول، مارشال ګئورګي ژکوف بې اعتباره کړي او د دویمې نړیوالې جګړې پر مهال یې لیننګراد ته اړوند ټول ویاړونه له منځه یووړل، څو مسکو وکولای شي، د شوروي اتحاد د یوازنۍ کلتوري او سیاسي پلازمینې په توګه خپل ځایګی خوندي وساتي.<ref name="bbc.co.uk">{{cite web|url=https://www.bbc.co.uk/history/worldwars/wwtwo/leningrad_betrayal_01.shtml|work=BBC History|title=World Wars: Stalin and the Betrayal of Leningrad}}</ref>

د ۱۹۵۳ زکال د مارچ په ۵ مه نېټه د ستالین له مړینې وروسته، مالنکوف له کوم جنجال پرته د لنډې مودې لپاره د وزیرانو شورا مشري (لومړی وزارت) او د ګوند د مرکزي کمېټې مشري پر غاړه واخیسته. په داسې حال کې چې یوازې ۹ ورځې وروسته د ګوند سیاسي کمېټې (هغه مهال ورته رئیسه پلاوی هم ویل کېده) په نوموړي فشار راووړ چې خپله دویمه څوکۍ پرېږدي خو اجازه یې ورکړه چې د لومړي وزیر په توګه پاتې شي. ورپسې مالنکوف د رئیسه پلاوي د مخکښ غړي او واکیال هېواد مشر په توګه تر هغه مهاله خدمت وکړ کله چې د ۱۹۵۴ زکال په لومړیو کې د ګوند لومړي سکرتر نیکیتا خرشچوف هغه تر خپل اغېز لاندې راوست. په ۱۹۵۵ زکال کې یې هغه اړ کړ، څو له لومړي وزارت استعفا ورکړی. په ۱۹۵۷ زکال کې د خرشچوف پر وړاندې د ګوند ضد ډلې د ناکامې کودتا وروسته، مالنکوف وړاندې له دې چې د ۱۹۶۱ زکال د نومبر په میاشت کې په بشپړ ډول له ګونده واېستل شي، په ۱۹۵۷ ز کال کې د ګوند له سیاسي کمېټې واېستل شو او همدغه کال قزاقستان ته تبعید شو. هغه په رسمي ډول له لنډې مودې وروسته له سیاست څخه تقاعد شو. په قزاقستان کې له لنډ مهال ژوند کولو وروسته، هغه بېرته مسکو ته راوګرځېد او خپل پاتې ژوند یې په عادي ډول هلته تېر کړ.<ref>{{cite book|title=The Rise and Fall of Communism|last1=Brown|first1=Archie|year=1996|publisher=HarperCollins Publishers|pages=232–233|isbn=978-0-06-113882-9}}</ref>

== مخینه ==
مالنکوف د روسي سترواکۍ په اورنبرګ کې وزېږېد. د هغه پلرني نیکونه په اتلسمه پېړۍ کې د عثماني سترواکۍ د رومیلا ایالت (اوس مهال شمالي مقدونیه) له اوهرید سیمې څخه دلته را کډه شوي وو. د هغوی یو شمېر د روسي سترواکۍ په پوځ کې د افسرانو په توګه خدمت وکړ. د هغه پلار په اورنبرګ ولایت کې یو بډایه بزګر و. ځوان مالنکوف به هم ځینې مهال له خپل پلار سره د هغه په سوداګرۍ او توکو د پلورلو په برخه کې مرسته کوله. مور یې د یو آهنګر لور او د یو ارتدوکس کشیش لمسۍ وه.<ref>{{cite book|last1=Zyankovich|first1=Mikhail|last2=Zenkovich|first2=Nikolai|title=Самые секретные родственники|url=https://books.google.com/books?id=sXJEF6HHyH0C&pg=PA248|year=2005|publisher=ОЛМА Медиа Групп|isbn=978-5-94850-408-7|pages=248–249|oclc=58799426}}</ref><ref name="Haslam">{{cite book|first=Jonathan|last=Haslam|title=Russia's Cold War: From the October Revolution to the Fall of the Wall|url=https://books.google.com/books?id=Sl5orE32HzcC&pg=PA136|date=2011|publisher=Yale University Press|isbn=978-0-300-15997-4|pages=136–}}</ref><ref name="zp">{{cite book|title=Inside the Kremlin's cold war: from Stalin to Khrushchev|last1=Zubok|first1=Vladislav|last2=Pleshakov|first2=Constantine|year=1996|publisher=Harvard University Press|page=140|quote=His ancestors were czarist military officers of Macedonian extraction|location=Cambridge, Mass|isbn=0674455320|oclc=1073953317}}</ref>

مالنکوف په ۱۹۱۷ زکال کې د روسیې له انقلاب څخه یوازې څو میاشتې وړاندې له اورنبرګ جمنازیوم څخه فارغ شو. <ref name="zp" />

== مسلک ==
په ۱۹۱۸ زکال کې مالنکوف له سره پوځ سره د یو داوطلب په توګه یوځای شو او له کمونیستانو سره یې په خوا کې د کورنۍ جګړې پر مهال له سپینو روسي ځواکونو سره جګړه وکړه. نوموړي په ۱۹۲۰ زکال کې د شوروي اتحاد له کمونیست ګوند سره یوځای شو او د کورنۍ جګړې پر مهال یې په ترکستان کې د سیاسي کمیسار په توګه د پروپاګند کولو په برخه کې کار وکړ. <ref name="zp" />

=== کمونیست ګوند ===
د روسیې له کورنۍ جګړې وروسته، مالنکوف په ډېرې چټکۍ سره د یو سخت سري بلشویک کمونیست په توګه شهرت پیدا کړ. هغه د کمونیست ګوند په لیکو کې وده وکړه او په ۱۹۲۰مه لسیزه کې د مسکو په عالي پوځي تخنیکي ښوونځي کې د کمونیست سکرتر په توګه وګمارل شو. روسي سرچیني دا څرګندوي چې مالنکوف خپلو زده کړو ته د دوام ورکولو پرځای د یو شوروي سیاستوال په توګه د چارو ترسره کولو ته دوام ورکړ. هغه هېڅکله د خپل پوهنتون زده کړې بشپړې نه کړې او سوابق یې په نامحدود ډول طبقه بندي شوي. دغه مهال مالنکوف له ویاچسلاو مالیشف سره چې وروسته د ایګور کورچاتوف په خوا کې د شوروي اتحاد د اټومي پروګرام مشر شو، نږدې ملګرتیا جوړه کړه.<ref name="ab2">{{cite book|url=https://books.google.com/books?id=ovxvYa39TAoC|title=Leaders of Russia and the Soviet Union: from the Romanov dynasty to Vladimir Putin|last1=Paxton|first1=John|publisher=Routledge|year=2012|isbn=978-1-57958-132-9|pages=113–114}}</ref><ref>{{Cite book|url=https://books.google.com/books?id=868mAQAAMAAJ|title=Khrushchev: the Road to Power|last=Paloczi-Horvath|first=George|date=1960|publisher=Secker & Warburg|location=London|pages=146|language=en|oclc=1080699367}}</ref>

په ۱۹۲۴ زکال کې د ستالین پام مالنکوف ته شو او هغه یې د ګوند د مرکزي کمېټې په اداري پلاوي (اورګبرو) کې وګماره. په ۱۹۲۵ زکال کې مالنکوف د شوروي اتحاد د کمونیست ګوند د مرکزي کمېټې په ادارې پلاوي کې دنده ترسره کوله.<ref name=":0">{{Cite book|url=https://books.google.com/books?id=REZ9QgAACAAJ|title=Stalin: Triumph and Tragedy|last=Volkogonov|first=Dmitry|publisher=Grove Weidenfeld|year=1991|isbn=978-1-55958-216-2|location=New York|language=en|oclc=760566945}}</ref>

مالنکوف د شوروي اتحاد د کمونیست ګوند د غړو د سوابقو د ساتلو مسئولیت پر غاړه درلود؛ په راتلونکو لسو کلونو کې د هغه تر پام لاندې ۲ میلیونه دوسیې جوړې شوې. د دغه کار له امله مالنکوف له ستالین سره نږدې اړیکې پیدا کړې او وروسته یې د ګوند د تصفیې په جریان کې د خیانتونو په محاکمو کې تر ټولو زیاته ونډه لرله. په ۱۹۳۸ زکال کې هغه په داخلي چارو کې د خلکو د کمیسارۍ د مشر یژف په راپرځولو کې یو له کلیدي شخصیتونو څخه و. په ۱۹۳۹ زکال کې مالنکوف د کمونیست ګوند د کادري ادارې د مشر په توګه وټاکل شو چې هغه ته یې په پرسونل او د ګوند په بیروکراتیکو چارو واک ورکړ. همدغه کال هغه د مرکزي کمیټې غړیتوب او د دغې کمیټې منشي توب ترلاسه کړ چې له خپل پخواني اداري ځایګي څخه د ارګبرو بشپړ غړیتوب ته لوړ شو. د ۱۹۴۱ ز کال په فبروري میاشت کې مالنکوف د ګوند د سیاسي کمېټې یو له نوماندنو غړو وګرځېد. <ref name=":0" /><ref name="ab2" />

=== دویمه نړیواله جګړه ===
د ۱۹۴۱ زکال په جون میاشت کې په شوروي اتحاد باندې د جرمني له برید وروسته، مالنکوف د داخلي چارو د کمیسار بریا، ورشیلف او مولوتف په خوا کې د هېواد د دفاعي کمېټې غړیتوب ترلاسه کړ او ستالین هم د دغې کمېټې مشري پر غاړه لرله. دغې کوچنۍ ډلې د هېواد په سیاسي او اقتصادي ژوند باندې بشپړ واک درلود او په دغه کمېټه کې د مالنکوف غړیتوب هغه د دویمې نړیوالې جګړې پر مهال د شوروي اتحاد له پنځو ځواکمنو کسانو څخه یو کړ. د ۱۹۴۱ او ۱۹۴۳ زکلونو ترمنځ په دفاعي کمېټه کې د مالنکوف اساسي مسئولیت دا و چې د پوځي جنګي الوتکو او اټومي وسلو د جوړولو له پرمختګ څارنه وکړي. په ۱۹۴۳ زکال کې، نوموړي ته همدارنګه د هغې کمېټې مسئولیت هم وسپارل شو چې له جګړې وروسته یوازې له لیننګراد پرته په آزادو شوو سیمو کې یې په اقتصادي بیا رغونه نظارت درلود. <ref name="ab2" />

=== د شوروي اتحاد اټومي توغندي ===
ستالین مالنکوف ته د بریا (د داخلي چارو کمیسار و) سره په همکارۍ د اټومي توغندیو جوړولو مسئولیت وروسپاره. مالنکوف د شوروي اتحاد د توغندئیز سیسټم د مشر په توګه وګومارل شو، د هغه ۳۳ کلن لومړی مرستیال دیمتري اوستینوف چې د توغندیو د برخې ساینس پوه و، وروسته د شوروي اتحاد په یو له پیاوړو دفاع وزیرانو واوښت. د دویمې نړیوالې جګړې پر مهال مالنکوف، اوستینوف او میخایل کرونیچف د شوروي اتحاد توغندئیز پروګرام پیل کړ چې ډېر ژر یې د جرمنې توغندويي صنعت هم ځانته جذب کړ. مالنکوف د جرمني توغندیو د V2 کمپنۍ په راخپلولو څار درلود چې له Peenemünde څخه د لا پراختیا په موخه مسکو ته ولېږدول شوه چې څو کلونه وروسته یې وسټوک توغندي جوړ کړل چې د سپوټنیک پر مدار څرخي. په ورته مهال ملنکوف ولګا سیند ته څېرمه د Kapustin Yar او په مسکو کې د Khrunichev توغندئیزو مرکزونو په څېر د فضايي مرکزونو د جوړولو په اړه د ستالین اوامر پلي کول.<ref name=":02">{{Cite book|url=https://books.google.com/books?id=REZ9QgAACAAJ|title=Stalin: Triumph and Tragedy|last=Volkogonov|first=Dmitry|publisher=Grove Weidenfeld|year=1991|isbn=978-1-55958-216-2|location=New York|language=en|oclc=760566945}}</ref><ref name=":1">{{Cite book|title=Beria: Stalin's First Lieutenant|last=Knight|first=Amy|publisher=Princeton University Press|year=1993|isbn=0-691-03257-2|location=Princeton, N.J.|oclc=27896869}}</ref>

== سرچينې ==
