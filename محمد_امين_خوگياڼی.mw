
[[دوتنه:MA Khogyani 1939 Kabul.jpg]]


'''محمد امین خوګیاڼی'''/خوږیاڼی/خوگیانی (khogyanai‪/‬khogiani‪/‬khugyani) د ۱۳۱۷ هجری قمری د روژی په دوهمه چی د عیسوی کال د جنوری میاشتی د اوله (۱/۱/۱۹۰۰) سره سمون خوری د [[افغانستان]] د ننګرهار د ولایت د خوګیانو په ولسوالی (د کینآباد کلی)  کی په یوه فاضله او عالمه کورنی کی زیږیدلی. دی د افغانستان د مشرو پوهانو او سابقه لرونکی لیکوالو څخه  ګڼل کیږی . محمد امین خوګیاڼی د خپلو  پنځوس کلو د خدمت په دوران کی د معارف، ژورنالیزم، قضااو د ملت د قانون اساسی د اساساتو بنیان ګذار او مربی ګڼلکیږی. ده خپل اول څلور کاله په معارف کی د مدنی ښونځیو په جوړولو کی او بیائی ۲۱ کاله د افغانستان د ژونالیزم د مخکی بیولو او د ملت د پیشرفت لپاره او اخری ۲۵ کاله ئی د ملت په قضای او عدالتی خدمتونو کی تیر کړی دی. محمد امین خوګیاڼی همیشه ځان د سیاست د ډګر نه لری ساتلی وو او هیڅ وقت ئی په هغی کی د داخلیدو علاقه نوه ښکاره کړی. مګر سیاستمدارن ئی هم تربیه کړی او هم ئی دوی ته لار شوڼی کړی. محمد امین خوګیاڼی په عربی، پشتو او دری کی د مروجو علومو  لکه صرف ـ نحوـ منطق ـمناظره-اصول- تفسیر-حدیث- عروض- فلسفه ـ طبی او ریاضی پوره حاکمیت لرلو.   محمد امین خوګیاڼی دخپل  پلار (علامه محمداسرائیل)  د شهادت نه وروسته خپل قلمی او تبلیغی جهاد ته د خپل پلار په ډول د افغانستان نه د انګریزانو د ایستلو لپاره ئی په مشرقی کی دوام ورکړو … محمد امین خوګیاڼی طبعتاً ډیر اجتماعی، اشناپرور او د لوی زړه او د غټی حوصلی خاوند وو. او هیڅ وقت ئی لمونځ او عبادت نه وو هیر کړی. محمد امین خوګیاڼی په پښتو، دری، اردو او عربی ژبو پوره حاکمیت درلودی او همی په ترکی او انګریزی سره اشنای درلوده. محمد امین خوګیاڼی د اعلاحضرت امان الله خان د تعلیمی او فرهنګی پروګرامونو سره هم مفکوره وو  او هماغه وو چی د آمانی دولت له خوا د  ۱۲۹۹ کی د لمړی مدنی مکتب په پرانستلو لپاره په مشرقی کی موظف شوو او موفقانه ئي د افغانستان لمړی مدنی مکتب د کابل نه بهر خلاص کړلو. تر اخره عمر ئی ویل چی بی له مدنی علومو هیڅ دینی عالم، عالم ندی  او همیشه ئی آرزو دا وه چه کاشکی ده کولای شوای 
چی د وطن ټولو ملایان او د مسجدو خطیبانو ته چی دعامه خلکو روزمره مربیان دی، دوی ته د منطق، فلسفی او مدنی علومو زدکړی تعلیم ورکړلای شی ځکه چی دوی د عامه خلکو لمړنی مربیان دی او د دوی غلط تبلیغ په ابتدا کی د بیچاره عامیانو ابدی غلطه لاره شی او په دوی کی تر اوسه یو تعداد نا پوه مبلغین دی چی مونږ ئی د ډیرو مشکلاتو سره مخامخ کړی یو او دهغوی  اصلاح کول او پوهول داسی اسانه کار ندی.

===تعلیمی دوران د ۱۹۰۵-۱۹۱۶===
‎خو گيا ني صاحب خپل ابتداٹي تعليما ت د خپل پلار علا مه محمد اسرائيل خا ن نه ا و بيا په پنڅه كلني د غله ډير په مدني مكتب چه  دا مكتب آصللأ د ده د پلار د زحماتو ا و توجه په ا ساس جوړ شوي وو شامل شو.  څلور كا له ئی پدي مكتب كي د علم په غونډولو  تيركړل او د څلورو كلو  ورسته ئي د ١٩٠٩ په كال د طورو د ماهيار په مدني مكتب چي د  شرقي يو نان  په نوم د خپلی تعليمې سویه په خاطر شهرت درلوده داخله وكړه (دی مکتب ته د  هند او بخارا نه هم د علم طالبان راتلل) او خپل عالي تعليما ت  ئي هلته تكميل او خپله د يپلو مه ئي حا صله كړه.د طورو مدنی مکتب د علامه میرعالم خان بن عنایت خان بن بهادرخان ‫(‬د محداسرائیل خان ترورزی‫)‬  په لاس د ۱۸۶۳ کال کی چی د اعلحضرت امیر شیرعلیخان د جلوس د لمړی کال سره سمون خوری افتتاح کړی وو ‫(‬او د خوګیانی صاحب په یاداشتو کی دا ذکر شوی چی په پنځم صنف کی  یو مضمون  طب وقایوی انسانی او حیوانی وو‫).‬
‎او كله چه دی خو گيا ڼو ته را ستو ن شو نو  د ده مجا هد پلا ر لا لا غلا م قادر ا كبر پوری،  خوګیاڼو ته د یو کال لپاره را دعوت کړلوو ‫(‬لا لاغلا م قادر ا كبر پوری د محمد اسرائیل خان شاګرد وو ‫(‬په طورو کی۱۸۹۱‫)‬ ‫او دده سره شل کاله،  تر  ۱۹۱۱ کاله پوری  د ده سره همرکابه وو) ‬چه د ته د صرف او نحو ئی عا لي تعليما ت وركړي. د دي د اكمال نه ورسته محمد امين خا ن  په ژمی کی بیا اكبرپوري ته لاړو او هلته ئي ده لا لاغلام قادر د مشر ورور حكيم غلا م حسين اكبرپوري سں ه طبي او ریاضی تعليما ت و كړل. ا و د هغي نه ورو سته ئی د خپلو اقاربو  د ليدو لپاره  طورو ته لاړو او هلته ئي د خپل پلار په هدايت د خپلو ترونو علامه عبدالجميل او علامه محمداسمعيل طوروي سره د فقه او منطق عالي تعليما ت وكړل او په همدي دوران كي ئي  تحفته المتين كتاب د خپل تره مولوي عبدالجميل  په  هدایت په دری  ژبه تر جمه كړلو او د هغي په تصحيح كي مولوي عبدالجميل يوازي دوي كلمې غلطي ونيولې. 
‎محمدامين خان د خپل شوق په اساس چي دانگريزي او تركي ژبو سره درلوده او پوهيده چې بۍ له انګریزی ژبې نه د انگريزانو  سره مقابله مشكله ده نو د ١٩١٤ كې د لاهور نعمانيه اسلاميه دارالعلوم  كي داخله وكړله  او يو تعلیمی كال هلته پاتې شو او په دي تعليمي دوره كې ئی علاوه پر مدني او شرعي علومو د انگريزي او تركي ژبو سره هم اشناي پيدا كړله.  او د هغي وروسته ئي د پيښور په اسلاميه كالج كي دعربی ژبی او اسلامی علومو کانکور امتحان  په کامیابی ورکړو او موفقانه ئی د دی کالج سرټفکټ ترلاسه کړو‫.‬ ښاغلی خوګیاڼی ته د‫--‬ ۱۹ کال کی د کابل د  قضاتو د مکتب له خوا ده ته د قضای او اسلامی علومو د پوهی افتخاری شهادتنامه د مولوی عبداواسع خان د امانی دوری قاضی القضات او د قضاتو د مکتب سردبیر له خوا ورکړل شوه. ښاغلی خوګیانی د مرګ تر ورځی پوری د علم او تعلیم څخه موړ نشوو او هیڅ وختی  دقلم او کاغذ نه لری نوو

===د افغانستان د آزادی جهاد===

امیر حبیب اله خان او خصوصاً د ده مجاهد ورور حافظ القران سردار نصراله خان د هر آزادی خواه مجاهد او عالم د انګریزانو د مخالفینو سره ډیره علاقه درلوده او  همیشه ئی کوشش کولو چه د افغانستان د آزادی انقلابی مجاهدین د ځان سره د ګډولو لپاره رانږدی کړی، نو د علامه محمد اسرائیل خان د جذباتی جهاد او د هډی د مولوی صاحب سره دده همکاری او دده د مدنی مفکورو په منطقه کی ډیر ډیر طرفداران درلودل نو کله سردار نصراله خان د لندن دسفر په جریان کی  د علامه محمد اسرائیل خان سره د اباسند په منطقه کی ولیدل نو همالته ئی ده ته د امیر حبیب الله خان او د خپل ځان له خوا  دعوت وکړلو چی ته حتماً افغانستان ته راشه  او زمونږ حکومت ستاسی غوندی  مفکورو سړی ته ضرورت لری او د له ئی وروسته  د خوګیانو په منطقه کی دده د اوسیدو لپاره مځکی ور وبخښلی. امیرحبیب الله خان وروسته کلونو کی ده ته د قاضی القضات کیدو پیشنهاد هم کړی وو مګر محمداسرائیل خان امیر ته خپل معذرت مخکی کړی وو چی زما  نه موجودیت په مشرقی  جبهه کی دانګریزانو په منفعت تمامیږی. نو د ده همدغه منطقوی قوت او شهرت د دی باعث شو چی انګریزانو د ده له منځه وړولو لپاره خپلو خاینو وطن فروشانو ایجنتانو ته په منطقه کی هدایت وکړلو چی علامه محمداسرئیل خان باید له منځه لاړ شی نو د هماغه انګریزی ایجنتانو له خوا د۱۹۱۶ کال د مَی د میاشتی کی د یوی شبخونی حملی په نتیجه کی  په خپل کور کی شهادت ته ورسیدو او دده د کورنی ټولی چاری او د علامه محمد اسرائیل خان د حلقی څه تبلیغی او تدریسی مسولیتونه چه وه هغه ټوله دی شپاړس (۱۶) کلن ځوان محمد امین خوګیانی ته ور په غاړه شول.

===ملت ته د خدمت دوره===

'''د اولین مدنی ښونځی افتتاح او د هغی سر معلمی د ۱۳ سرطان ۱۲۹۹ تر ۱۲ سنبله ۱۳۰۳ (۱۹۲۰-۱۹۲۴):'''

د شجاعت مکتب چه دده په لاس افتتاح شوی او د مشرقی اولین مدنی مکتب وو او په ابتدا کی ئی تعلیمی دوره  پنځه کاله وه (همدا ښونځی وروسته کلو کی لیسی ته ارتقاع کړی او په ۱۹۷۸ کی ئی نوم ملکیار هوتک وو)، 
نو کله چی په مشرقی کی د مکتبونو شمیر په زیاتیدو شو نو د مدنی تعلیم او تربیه د چوکات سره برابره معلمینو ته هم ضرورت په زیاتیدو شو نو محمد امین خوګیاڼی ددی ضرورت د رفع لپاره په دغه ښوونځی کی د معلمینو د روځنی یو لڼد تعلیمی کورس شروع کړلو او په ډیره چټکی سره یئ همدغه فارغان د مشرقی نورو مکتبونو ته د استاذانو په توګه لیږل.
د همدی اولین ښونځی فارغانو نه په افغانستان کی ډیر غټ غټ خدمتګاران جوړ شوی او د یو تعدادو نومونه به ئی په نورو نشریاتو کی ذکر شی. 
دشجاعت د افتتاح پسی په همدغه کال کی د جلال آباد په ښار کی د مشرقی دوهم مدنی ښونځی د [[همت ښونخی]]  په نامه چه د سردار نادر خان د مشرقی ریس تنظیمه په لاس
د سردار طره بازخان مسجد کی (د وزیراکبرخان قلعه په منځ کی) افتتاح شوو. همدغه کال ۱۲۹۹ کی شپږ مدنی او د ۱۳۰۰ کال کی څورلس نور مدنی ښونځیو دروازی  د ښاغلی خوګیانی د زحماتو په برکت خلاصی شوی.
 
===د مشرقی لمړی ښوونځی (شجاعت) د افتتاح قصه===
کله چی ۱۹۱۹ غازی امان الله استقلال اعلان کړلو د لمړی ځل لپاره محمد امین خوګیانی  ته په ۱۹ کلنی کی د امانی حکومت له خوا هدایت وشوو چی دی باید د هغه تجربی په اساس چه ده ته  له  د خپل پلار علامه محمداسرائیل خان له خوا رسیدلی او هم دده خپلی تعلیمی تجربی چی په مدنی مکتبونو څخه لری دده نه ئی توقع وکړله چی دی باید دافغانستان اولین مدنی مکتب په مشرقی کی خلاص کړی ( دا هدایت د سردار نادرخان او سردار هاشم خان له خوا ده ته وشوو). او ددی توقع دلیل هم دته داسی بیان شوی وو چی ستا د پلار علامه محمداسرائیل خان کورنی محبوبیت د مشرقی د خلکو په منځ کی دومره ډیر دی ځکه چی په منطقه کی هیڅ چا د ده د جهادی او تبلیغی تصمیمونو سره مخالفت  نه وو ښکاره  کړی او هم ټولو ته په مشرقی کی  د دی کورنی شهرت چه له ډیری پخوا نه ئی  د مدنی تعلیماتو سره درلوده په منطقه کی ټوله ته معلومه خبره وه او ده. او کله چی ده په غله ډیر  کی د مدنی مکتب په خلاصیدو کی محمداسرائیل خان  خپله همکاری کوله نو ډیرو ډیرو مخالفینو ته ئي قناعت ورکړی وو چی مدنی تعلیم غیر اسلامی کار ندی. نو د همدغه دلیل په اساس د آمانی حکومت او خصوصاً سردار نادر خان او امانی حکومت  پدی مطمُن وه چی ددی کورنی هر غړی چی په منطقه کی مخکی شی نو خلک ددی کورنی په تصمیم کی مخالفت نه کوی. او د دوی دا فکر صحیح وو،  نو کله چی محمدامین خان د شجاعت مکتب د کږی (خوګیاڼو په زاړه ښار کی د ۱۲۹۹ کال (۱۹۲۱ عیسوی) کی افتتاح کړولو هیڅ چا مخالفت ښکاره نکړلو بلکه بر عکس ډیرو ډیرو کورنیو د هغی ملاتړ وکړلو.  نو دا مدنی مکتب د افغانستان اولین مدنی مکتب په مشرقی کی او دوهمین په ټول افغانستان کی وو (د حبیبیه مکتب په افغانستان کی اولین مدنی مکتب ګڼل کیږی چی د امیرحبیب اله خان په دوره کی د ۱۹۰۴ کی د هندی مهاجرونو په کمک خلاص شوی وو).
===مشرقی د معارف معاون   د ۱۳ سنبله ۱۳۰۳ تر جوزا ۱۳۰۵   (۱۹۲۴-۱۹۲۵)===
محمد امین خوګیاڼی د په ۱۶/سنبله/۱۳۰۳ کال کی د مشرقی ولایت (اوسنی ننګرهار، لغمان، کنر او نورستان) د معارف معاون او وروسته به همدی کال
کی د معارف د مدیر په حیث مقرر شوو. او په همدغه دوره کی یئ په لغمان (چارباغ صفا ښونځی) او په کامه کی مدنی ښونځی افتتاح کړل.

===د ننګرهار د ولایت د مطبوعاتو معاون او د [[اتحاد مشرقی جریده]] ترجمان  ۱۳۰۴/۷/۱۵ تر ۱۳۰۵/۳/۱۸===
 
===دننګرهار د ولایت  د مطابع او مطبوعات مدیر او  د آتحادمشرقی جریده مدیر او سر محرر د ۱۸ جوزای ۱۳۰۵ تا جدی ۱۳۰۸(۱۹۲۶-جنوری ۱۹۳۰)===
محمد امین خوګیاڼی د ښه خدمتګاری آوازی آمانی حکومت ته روښانه وی او غوښتله ئی چه دده د  لیاقت نه د افغانستان په هره ګوډ کی استفاده وکړی نو د معارف نه وروسته یئ  دی د ننګرهار د مطبوعاتو او اتحاد مشرقی اخبار د معاون او ترجمان په حیث تعین کړلو، په همدی دوره کی د اخبار مدیر مرزا شاهرخ خان کاشی چه په چترالی هم ملقب وو  تقاعد وکړی، او محمد امین خوګیاڼی د اتحاد مشرقی د مطبع او مطبوعاتو د سر محرر په حیث مقرر شوو او دا  وظیفه ئی  تر آمانی دوری تر اخره پوری په غاړه وه (د سقاوی انقلاب پوری). دده د مدیریت او سر محرری په دوره کی د اتحادمشرقی جریده چی دمیاشتی یو ځل په فارسی ژبه خپرونی لرلی د دوی د مدیریت په دوران کی په هفته کی یو ځل په خپریدلو پیل ورکړو او هم یئ یو مخ خبرونه د لمړی ځل لپاره په پښتو ژبه چاپیدل. دا جریده  د اعلاحضرت امان الله خان د اول کال د سالګری سره سم او  د اتحاد مشرقی د جرګی (چی نوم ئی د هغی نه اخستی دی) نه وروسته د حوت په لسمه ۱۲۹۸ د جمعه په ورځ د دی لمړی نشریه د شاهرخ خان کلشی (شاهرخ خان د علامه محمداسرائیل خان شاګرد وو) په مدیریت چاپ شوه. او په دغه شماره کی د مشرقی د جرګی په هکله خبرونه او هم د سپه سالار نادرخان عکس چی د جرګی د ډلی  سره اخستی وو چاپ شوی وو.  ددی اخبار کلیز ګډیز په هغه وخت کی دوه نیمی افغانی وی.  نو دا ویلای شوو چی ددی جریده لمړی سر محرر د محمد اسرائیل خان شاګرد (شاهرخ خان) او آخری سر محرر ئی د ده زوی ښاغلی خوګیانی وو. 
د پورتی دوری په جریان کی د ۱۳۰۷/۸/۱۲ د اعلاحضرت امان الله  خان په وکالت د شنوارو د نا آرامی جرګه کی ګډون کړی او موفقه راستون شوی وو
او د ۱۳۰۷/۱۲/۵ د هډه په لوی جرګی کی شامل وو  (ددی جرګو معلومات دده  د سوانح په کتاب کی ویلای شی)

===روزنامهُ اصلاح ۱۳۰۸/۱۰/۱۸ تر ۱۳۱۰===
محمد امین خوګیاڼی د سقاوی د انقلاب نه وروسته د سردار نادرشاه له خوا د اصلاح د نیمه رسمی دولتی اخبار مدیریت د جنوری ۱۹۳۰ په ډیره بهرانی دوره کی دا مسولیت په غاړه ورکړل شوو. او محمد امین خوګیاڼی  ددی اخبار اداره  د افغانستان د ملت د استقرار او آرامی لپاره د ۱۹۳۲ د مارچ تر میاشتی پوری موفقانه مخکی بوتله. د اصلاح اخبار نشریدل د سقاوی انقلاب په دوران کی د سردارنادرشاه  په هدایت په جنوبی کی دلمړی ځل لپاره په نشریدلو شروع کړی او لمړی سر محرری ئی محمد حسن سلیمی وو.

===د [[انیس اخبار]] ۱۳۱۰/۱۲/۱۲ تر ۱۳۱۹===
محمد امین خوګیاڼی د ۱۳۱۰/۱۲/۱۲ دانیس د اخبار د مدیر په حیث وټاکل شو او ددی اخبار مدیریت ئی تر ۱۳۱۹/۱۰/۱ پوری په غاړه وو چی ویلای شو چی دی ددی اخبار اوږدترین مدیر وو. د انیس اخبار د دوی د مدیریت په دوره کی خپل اعظمی اوج ته ورسیدو
او د ده د مدیریت په دوره کی د کلیز واقعاتو کتاب (سالنامه)، او د هر کال اخباری کلکسینونه چاپیدل چی تر اوسه ئی کاپی په کتابخانو کی پیدا کیږی شروع شول. ددی اخبار موسس او سر محرر مرحوم محی الدین انیس چی د لمړی ځل لپاره  د انیس  اخبار د ۱۳۰۶ کال کی نشر کړلو او کله چی  محی الدین انیس بندی شو نو  ښاغلی سرور جویا ددی اخبار سرمحرری د یوی لڼدی دوری لپاره په غاړه لرله او بیا د دی دوهم سر محرر محمد هاشم میوندوال او دریم مدیر ئی محمدامین خوګیانی وو. 

===ریاست مستقل مطبوعات مشاوریت ۱۳۱۹/۱۰/۱۱ تر ۱۳۲۵===

محمد امین خوګیاڼی د ۱۳۱۹ کی د انیس د اخبار د مدیریت نه وروسته د افغانستان د اطلاعاتو او کلتور د مشاور په حیث وټاکل شو او دا وظیفه ئی تر ۱۳۲۵ کاله پوری په غاړه وه نو دلوستونکو د معلو مات لپاره باید ووایم چی خوګیانی صاحب  په یاداشتونو کی دا ذکر کړی چی زما ددی مقرری خبر ماته زما دوست جناب صلاح الدین سلجوقی راوړلو.

===د عدلیه وزارت معاونیت د ۱۳۲۵/۳/۳۲-۱۳۲۵/۱/۱ (جون ۱۹۴۶-مارچ ۱۹۴۸)===
محمد امین خوګیاڼی چی دا وظیفه تر لاسه کړه نو د خپل ټولو زیر دستانو ته هدایت وکړلو چه زما د دفتر دروازه ټولو عاریضونو ته خلاصه ساتی او دغه توقع ستاسو ټولو نه هم لرم
چی خپل ټول رسمی وخت خپلو وطندارانو ته په صادقانه توګه محیا کړی.
او ددی سره سم ئی ډیرو مامورینو ته وظیفه ورکړه چی ټول ځنډ شوی دوسیئ او عریضی په چټکی سره مکملی کړی. د ده نه وروسته د عدلیه وزارت معاونیت میرسیدقاسم خان ته ور په غاړه شوو او بیا وروسته د هماغه وزارت وزیر هم شوو.

===ریاست تمیز (قاضی القضات) د ۱۳۲۷/۱/۱-۱۳۲۹/۷/۷===

د ۱۳۲۷ د حمل میاشت کی ده ته د افغانستان د غټ قاضی وظیفه ور په غاړه شوه . خوګیانی صاحب په دی دوره کی بیا خپل بیطرفه عدالت ته دوام ورکړو او په زرونو خلکو دده د عدالت او قضاوت راضیان او دعا ګویان وه او ده د په دوره کی  خلکو اعتماد د حکومت سره ډیر شوو. دا باید وویل شی چی د افغانستان قضای او عدلی اعتبار ددی نه مخکی د خلکو په منځ کی ډیر لږ وو. 

===عضو مجلس عالی اعیان د ۱۳۲۹/۷/۷ تر ۱۳۴۴===

===سناتور [[مشرانو جرګه]] د ۱۳۴۴/۷/۲۲ تر ۱۳۴۹/۷/۲۲===

===تقاعد ۱۳۴۹/۷/۲۲===
===تالیفات===

# حیات [[سید جمال الدین افغان]] د ۱۳۱۸ کال په کابل کی چاپ شوی
# [[تتمة البیان فی تاریخ الافغان]] دری ترجمه د ۱۳۱۸  چاپ شوی دا کتاب خپله سید جمال الدین په عربی ژبه په ۱۳ کی په مصر کی لیکلی وو او بیا په ۱۳ کی په ترکیه کی د ….په عربی چاپ شوی. <ref>http://archive.org/details/TatimmatUl-bayanFeTarikhAl-afghan</ref>
# حیات سید علی ترمزی پیر بابائی بنیری د ۱۳۱۸ کال کی چاپ شوی
# د قضا تاریخ (پشتو ژبه)
# د پښتونولی څلی 
‫# تاریخ قضا (دری ژبه)‬
‫# خوشحال خان خټک (نا چاپه )‬
‫# د پښتونولی څروی‬

===مقالی===

خوګیاڼی صاحب د شپږ سوو (۶۰۰) نه زیاتی مقالی لیکلی دی چی ددی مقالو تاثیرات په داخل او خارج کی لوستونکو درلوده. لاندی د هغی دوری څو سیاسی او مشهوری مقالی:
‫۱ -همکاری برای فعالیت های برادران مسلمان ترکستان چینی سنکیانک از ۱۳۰۸ تا ۱۳۱۰ در روزنامه اصلاح‬
‫۲ - تاسیس مکاتب خانګی در سرحدات ازاد در مهمند‬ و باجاور از ۱۳۱۱ تا عقرب ۱۳۱۲
۳ ‫-‬ راپور مکمل جرگه اعلحضرت امان الله خان در سراج العمارت شهر جلا ل آباد و بحث قانون اساسی

===وفات  جدی ۱۳۶۴ (دسمبر ۱۹۸۵)===
محمد امین خوګیاڼی د ۱۳۶۴ شمسی کال د جدی په پنځمه نیټه د شپی ۹ بجی د شپږ اتیا (۸۶) کلو په عمر د کابل د علی آباد روغتون کی د دی جهان نه سترګی پټی کړی.

==سرچینې==
<references/>

[[وېشنيزه:پښتانه]]
