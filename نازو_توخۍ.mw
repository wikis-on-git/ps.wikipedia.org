مېرمن  نازو  د  ملي  مشر  ميرويس  خان  مور  وه ،  پلار  يې  سلطان  ملخی  نومېده  چي  له  غزني  تر  جلدکه  د  پښتنو  مشر  وو .

مېرمن  نازو  يوه  هوښياره  ښځه  وه  او  د  پښتو  ادب  سره  يې  ډېره  مينه  درلوده .  پخپله  يې  هم  شعرونه  ويلي  دي .  په  ١٠٦١  هجري  کښي  تازي  رباط  ته  نيژدې  زېږېدلې  ده .

نازو  انا  ډېره  مېلمه  پالونکې  ښځه  وه .  اولادو  ته  يې  په  اوداسه  شيدې  ور  کولې .  دلته  به  يې  دغه  يوه  رباعي  و  لولو :

سحــــرګــه  وه  د  نـرګس  لېمه  لانده

څاڅکي  څاڅکي  يـــې  تـر  سترګو  څڅېده

 مــا  ويـــل  څه  دي  ښکليې  ګله  ولي  ژاړې

ده  ويل  ژونـــد  مي  دئ  يوه  خوله  خندېده
