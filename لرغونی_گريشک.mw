لرغونی ګرشک
ليکوال :نثاراحمداحمدي
ګرشک يا دهلمند پخوانۍ پلازمېنه!!! دغه ولسوالي چي مرکزيې ګرشک او بشپړه سيمه يې په نهرسراج ياديږي دافغانستان تر نامه هم مشره ده هغه مهال چي افغانستان په خُرسان يادېدی هم دې سيمي دګرشک دنوم وياړ ځانته ګټلی و. 
دګرشک ولسوالۍ مساحت ۱۶۹۲ کيلومتره مربع دی دپخوانۍ سرشمېرني له مخي ددې سيمي دوګړو شمېر ۱۶۵۰۰ ته رسېدی چي ښايي دغي شمېرې اوس تر پخوا ډېروالی موندلی وي . ګرشک دهلمند ترنورو ولسواليو لمړۍ درجه لري ديوه روايت له مخي دګرشک ټول کلي د ۴۸ او ۴۷ په شاوخواکي دي خودنورو مالوماتو پر بنسټ ددې سيمي ټول کلي ۲۰۷ دي چي دډېرو په اټکل کېدای سي دغه مالومات صحي وي . 
دګرشک ولسوالۍ لويه وياله چي په سنګين کي دهلمند دسيند څخه سرچينه اخلي د نهرسراج سيمه  پرې خړوبېږي  ددغي ويالې دجوړوني چاري   دامير حبيب الله خان دواکمنۍ پرمهال بشپړي سويدي اوخپله دګرشک وياله چي د۱۳۱۴ لمريز کال دجوزا دمياشتي پر شپږويشتمي نېټه يې رسمي پرانستنه سوې دنژدې شاوخوا سيمي خلګ يې دابو څخه ګټه اخلي . 

دسربند څخه تر ګرشک پوري په ۸۵ کيلومترۍ کي ارته بُغرا پرته ده ددې بُغرا د کانال چاري
 دموريسن  نوديسن  (Murisan Nodisan )په نوم د يوې امريکايي کمپنۍ   له خواپه ۱۳۲۹ لمريز کال کي بشپړ ي سويدي  دغه بُغرادګرشک تر بازار پوري په اته کيلومتره وږدوالي کي ځای لري او دبل روايت پراساس دوه کيلومتره اوږدوالی لري  پردې بُغرا دبرېښنا يوه فابريکه هم فعاليت کوي چي شاوخاو ۴۵۰۰/ کيلواټه برېښنا وړاندي کوي  دګرشک بازار اونژدې سيمه يې په څراغونو ښايسته کړې ده : 

دغه فابريکه هغه مهال غښتلې برېښنا جوړوي کله چي بُغرا دپرېمانه اوبو څخه ډک وي خو داوړي په موسم کي چي کله پر بُغرا له لويه سره اوبه لږي سي ددې سيمي خلګ دشپې پرمهال دڅراغونو لګولو لپاره دبُغرا اوبه له سهار څخه بيا تر ماښام پوري ډنډه وي تر څو دشپې مهال اوبه ډېري سي او برېښنا سپينه وړاندي سي . پربُغرا پروت پًل دکندهار او هرات ترمنځ اوږده لاره هم سره مښلوي چي ددې ارزښت ګرشک ته يو ستراتيژيک اهميئت وربخښلی دی 



ګرشک ولسوالي دهلمند يوه له هغو ولسواليو څخه ده چي له يوې خوا لرغونتوب لري او له بله پلوه ددې ولسوالۍ خلګ دعصرې زمانې سره هم ښه بلديت لري . 
د ګرشک شمال ختيځ  لوري ته دکاکړانو او اسحاقزو قو مونه مېشت دي او جنوب لوېديځ لوري ته يې دنورزو او بارګزو کلي پراته دي . 

کله چي   لوی کندهار او هلمند نه وو سره جلاسوي يعني هلمند دکندهار په ولايت  ورګډ و هغه مهال ګرشک دهلمند دسيمي او په دغه ځای کي  دکندهار دحکومت پلازمېنه بلل کېدله 
دګرشک دهغه مهال اداره داعلی حکومت په نامه يادېدله يعني( لوړ پوړې اداره) ښايي په دې ځای کي دکندهار دحکومت مشرانواو لوړپوړو چارواکو ډېر مهال تېر کړی وي . 

کله چي په ۱۳۴۳ لمريز کال  کي هلمند دکندهار څخه دبېل ولايت ځانګړتيا تر لاسه کړه لښکرګاه دهلمند پلازمېنه او دولايت مخکنی مرکز (ګرشک) دولسوالۍ په توګه و ټاکل سوه :  او هغه مها چي په لوی کندهار کي دنائيب الحکومت اداره چلېدله ګرشک هم ځانته دحاکم په نوم مشر وټاکی اوداسيمه د ولايت ديوې ولسوالۍ په نامه ونومول سوه پردې مهال دګرشک ډېري برخي دکليو او کورونو پرځای سپېرې دښتي وې . 

دګرشک بازار دشمال ختيځ خواته  پرښه اساسي ډول جوړسوی دی که څه هم ښاريې ډېر پراخ نه دی خو بيا هم  سمو څلور لارو، دتوکواساسي، پلورنځايونو او پرواټونو دبرېښنا لګول سو ستنوښايست ورته ګټلی دی 
ددې بازار لوېديځ لوري ته  پرلوړو غونډيو هم دخلګو اوسېدنځايونو ،ياکورنو جوړسويدي چي پرليدو يې دسړي سترګوته  لرغونتوب راڅرخي  
نهرسراج چي مرکز يې ګرشک دی دلښکرګاه شمال لوېديځ لوري ته شاوخوا  په (30) کيلومترۍ کي پرته ولسوالي ده چي په سلوکي څلوېښت وګړي يې په سوداګريزو چارو او بوخت دي او نور يې دکرني دبرخي سره اشنايان دي چي له دې ډلي څخه په ګرشک کي غنم،جوار،مالوچ(پنبه) لوبيا اوداسي نور نباتات کرل کيږي . 

ګرشک رڼو ،او مستو اوبو هم ښه شمتنه کړې ده ددې ولسوالۍ پرزړه سپرې بُغرا له يوې خوا خلګو ته پرېمانه اوبه  رسولي ا و له بله پلوه يې دګرشک بازار ته  هم ښايښت په برخه کړی دی 
په دې سيمه کي انار،انګور، زردالو،مڼې، اوداسي نوري مېوې هم رسېدل کولی سي . 

دافغانستان دلنډ مهالي ادارې په راتګ سره ګرشک ته هم نوی ځواک جوړسو او دڅوکلونو په تېرېدو سره دا سيمه ترپخوا هم ورغول سوه : نور بيا......................
