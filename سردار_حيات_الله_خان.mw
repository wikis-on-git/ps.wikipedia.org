[[دوتنه:سردار حيات اله خان.jpg|کيڼ|250px|بټنوک|سردار حيات الله خان]]
'''جنرال سردار حيات الله خان''' (۲۹ د دېسمبر، ۱۸۸۸ ز. - ۶ د جولای، ۱۹۲۹ ز.) چې لقب يې آزاد الدولة و د [[امير حبيب الله خان]] او [[صندل بېگم]] زوی  و. هغه د خپل پلار او تر هغې وروسته د خپل ورور [[امير امان الله خان]] د واکمنۍ په وخت کې د افغانستان د حکومت د يو شمېر وزارتونو په څوکۍ او د کتغن او د کابل ولايتونو والي هم پاتې شوی.

== مخينه ==
سردار حيات الله خان د امير حبيب الله خان او صندل بېگم زوی و. هغه دوه مېرمنې درلودې، لومړنۍ ښځه يې [[زليخا بېگم]] لقب يې شاه بوبو و هغه د [[سردار محمد رفيق خان]] کشرۍ لور وه او دويمه  مېرمن يې يوه چترالۍ ښځه وه. حيات الله خان درې زامن درلودله چې هر يو يې:
# محب الله خان آزاد سراج (د زليخا بېگم زوی)
# برهان الله خان سراج (د زليخا بېگم زوی)
# قدرت الله حضرت سراج (د چترالۍ ښځې زوی)

== زده کړې او دندې ==
نوموړي خپلې لومړنۍ زده کړې د کابل په حبيبيه ښوونځي کې ترسره کړې بيا يې پوځي زده کړې وکړې . تر زده کړو وروسته يې له ۱۹۰۵ ز. - ۱۹۰۷ ز. د کتغن د والي په دوگه دنده ترسره کړې او له ۱۹۱۱ ز. - ۱۹۱۲ز. ، ۱۹۱۲ز. - ۱۹۱۳ ز. او ۱۹۱۳ ز. - ۱۹۱۴ ز. په ژمي کې د کابل ولايت د والي دنده درلوده. له ۱۹۲۳ ز. - ۱۹۲۵ ز. کال پورې د افغانستان د ښوونې او روزنې وزير پاتې شوی. همداراز له ۱۹۲۵ ز. - ۱۹۲۹ ز. کال پورې د افغانستان د عدليې وزير پاتې شوی. په همدې موده کې يې حکومتي لوړه جايزه د لمر اعلی نښان ترلاسه کړ.

== مړينه ==
سردار حيات الله خان په کابل کې په ۶ د جولای ۱۹۲۹ ز. کال کې کله چې [[حبيب الله کلکاني]] په واکمنۍ ورسېد، ووژل شو.

== سرچينې ==

[[وېشنيزه:د امير حبيب الله خان زامن]]
[[وېشنيزه:افغان واليان]]
[[وېشنيزه:افغان وزيران]]
