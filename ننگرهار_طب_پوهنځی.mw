 '''د ننګرهار طب پوهنځی''' په ۱۳۴۲ ه ش کال کې تاسيس شواو د تاسيس د نيټې نه يو کال وروسته ۱۳۴۳ ه-ش کال د ميزان په ۱۷مه نيټه د وخت د ښوونې او روزنې وزير ښاغلي علي احمد (پوپل) له خوا دننګرهار پوهنتون د هستې په توګه رسمي پرانسته و شوه. 
په پېل کې نوموړي پوهنځي په اتو څانګو کې د اته استادانو لخوا ۴۸ تنو زده کونکو ته په پښتوملي او انګليسي ژبو تدريس پېل کړ . 
د ننګرهار طب پوهنځی د هيواد په کچه دوهم ستر طبي اکاډميک مرکز دی او نړيوال شهرت لري چې د طبي زده کړو د نړيوالې اتحاديې ، نړيوال روغتيايي سازمان او نورو طبي او روغتيايي خيريه ټولنو لخوا هم په رسميت پيژندل شوی دی.
پوهنځي د پېل د ورځې څخه د محصلينو او استادانو د شمير او کدري څانګو په بشپړولو کې د پام وړ ګامونه اخستي چه اوس مهال د کلينيک او پارا کلينيک په برخه کې ۲۴ کدرې څانګې او ۸ وارډونو لرونکي ۱۲۰ بستريز روغتون لري. 
طب پوهنځي د ۱۳۸۸ کال راهيسې د کريډيټ په سيستم تدريس پېل کړيدی. 
د پېل راهيسې پوهنځي غيږه تل د هيواد او دکوزې پښتونخواه د ممتازو بچيو پر مخ پرانستې ساتلې، په ۴۷ دورو کې ۳۶۴۱ تنه فارغين چې ۳۴۰۲ تنه نارينه او ۲۳۹ تنه ښځينه رنځپوهان، طبي ماهرين او پياوړي اکاډيميک کادرونه روزلي اود هيواد بې وزلې او کړاونو ځپلې ټولنې ته يې تر دا مهاله وړاندې کړي دي.
==تړلې لیکنې==
[[ننګرهار پوهنتون]]
[[جلالکوټ]]
