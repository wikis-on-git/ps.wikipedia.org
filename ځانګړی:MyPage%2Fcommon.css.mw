د وردګو د چک د برېښنا بند د جوړولو کار په 1316 هجري ، لمریز کې د ورغوي په میاشت کې پيل د 15 میلیونو په لګښت سرته ورسېد دا بند د 300 متره اوږدوالی 13 متره پن‌‌‌‌‌‌ډوالی او په کښتنۍ برخه کې 9 متره جګوالئ او د شرشرې جګوالې یې 27 متره دی چې 4000 متره اوږد نهر څخه په ګټه اخېستنه 17 متره مکعبه اوبه په ثانیه کې درې توربینونه چې 3300 کیلو واټه توان لري فعالوي . لاسته راغلې برېښنا د هوایې سیم په وسیله د 55 کیلو مترو په اوږدوالي او د 55 ستنو په وسیله کابل ته لېږدول شوي و . باید وویل شي چې د نومړې دستګاه د برېښنا لاسته راوړنه نظر د اوبو اندازې ته فرق کوي.
