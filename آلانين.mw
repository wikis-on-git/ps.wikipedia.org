{{NatOrganicBox
| image= [[دوتنه:Alanin - Alanine.svg|150px]] [[دوتنه:L-alanine-3D-sticks.png|140px]]
د <small>L</small>-alanine (آلانين) کيميايي جوړښت
| نوم=(''S'')-2-aminopropanoic acid
| PubChem = 5950
| CAS = 56-41-7
| SMILES = C[C@H](N)C(O)=O
| C=3 | H=7 | N=1 | O=2
| mass=89.1 g/mol
}}

'''آلانين''' يا '''Alanine''' (لنډون:'''Ala''' يا '''A''')<ref>{{cite web | author=IUPAC-IUBMB Joint Commission on Biochemical Nomenclature | title=Nomenclature and Symbolism for Amino Acids and Peptides | work=Recommendations on Organic & Biochemical Nomenclature, Symbols & Terminology etc | url=http://www.chem.qmul.ac.uk/iupac/AminoAcid/ | accessdate=2007-05-17}}</ref> يو α-[[امينو اسيد]] دی چې [[کيميايي فورمول]] يې HO<sub>2</sub>CCH(NH<sub>2</sub>)CH<sub>3</sub> دی. د L-isomer (آيسومر)، د ۲۰ پروټين-جوړونکو امينو اسيدونو څخه يو امينو اسيد دی، په ساده توگه دا د پروټينونو د بنسټي ډبره ده او د دې [[کوډون]]ونه GCU, GCC, GCA, او GCG دي. دا د يو غېر-قطبي امينو اسيدونو په ټولگي کې شامل دی. L-alanine آلانين د [[ليوسين]] نه وروسته په دوهمه کچه کې راځي، همدا ډول اسيد د پروټينو په 1,150 نمونه کې د [[primary structure]] يا لومړنۍ بڼې 7.8% برخه جوړوي.<ref>Doolittle, R. F.; & Fasman G.D. (ed.) (1989). "Redundancies in protein sequences" in ''Prediction of Protein Structures and the Principles of Protein Conformation''. New York: Plenum Press, pp. 599-623.</ref> D-آلانين يواځې د باکټريا په سلولي دېوال کې او ځينو پېپټايډي انټيبيوټيکو کې موندل کېږي.

== جوړښت ==
د آلانين [[الفا کاربون|α-کاربون]] د ميتايل گروپ (-CH<sub>3</sub>) سره تړلی دی، چې په همدې توگه آلانين د ماليکيولي جوړښت له مخې تر ټولو يو ساده الفا-امينو اسيد دی او په همدې پايله کې آلانين د [[آليفاټيک تړنگ|آليفاټيک]] امينو اسيدونو په ټولگي پورې تړل کېږي. د آلانين ميتايل گروپ يو غېر-تعاملي گروپ گڼل کېږي او په مستقيم ډول ّهېڅکله د پروټين په کړنو کې ونډه نه لري.

== ژواکي-جوړښت ==
آلانين په ټولگړي ډول د [[پيرووېټ]] اسيد د [[لږېدونکی امينېشن|لږېدونکي امينېشن]] پروسې په مرسته لاس ته راځي. نو ددې پخاطر چې [[ټرانس-امينېشن]] تعاملونه بېرته په شاتلونکي تعاملونه دي او همدا شان پيرووېټ خپرېدونکي هم دي، نو په همدې ترڅ کې آلانين ډېر ژر مېنځ ته راځي او په همدې توگه د ميټابوليکو کړنو لکه [[گلايکوليسز]]، [[گلايکونيوجينېسز]] او [[د سټريک اسيد څرخ]] سره نژدې اړيکې هم لري. دا د لاکټېټ سره يوځای جوړېږي او د پروټين نه گلوکوزونه [[د آلانين څرخ]] په مرسته توليدوي.

== سرچينې ==
هر پروټيني خواړه لکه غوښه، کب، هگۍ يا د شودو نه لاس ته راغلي خوړنتوکي، ټول د آلانين نه ډک دي. [[راسمي آلانين]] د [[د سټرېکر د امينو اسيد جوړونه|سټرېکر تعامل]] په مرسته په آزمېنتون کې د جوړولو وړ دی او دا جوړښت د [[اسيت-الدهايډ]] سره د [[هايډروجن ساينايډ]] او [[آمونيا]] د يوځای کولو وروسته لاس ته راځي.<ref> Kendall, E. C.; McKenzie, B. F. “dl-Alanine” Organic Syntheses, Collected Volume 1, p.21 (1941).http://www.orgsyn.org/orgsyn/pdfs/CV1P0021.pdf</ref>

== فزيولوژيکي کړنه ==
=== د آمونيا او د پيرووېټ د کاربون لرونکي په توگه ===
د [[ووب]]ونو (انساج) او ځيگر تر مېنځ د گلوکوز-آلانين په څرخ کې آلانين ډېر اهم رول لري. په عضلاتو او نورو ووبونو کې آلانين د امينو اسيدونو کچه د سونگ توکو لپاره راټيټوي، امينو گروپونه د گلوټامېټ په بڼه د [[ټرانس-امينېشن]] پروسې په مرسته راغونډېږي. گلوټامېټ بيا خپل امينو گروپ د [[آلانين امينوټرانسفېراز]] په کړنه کې [[پيرووېټ]] ته، چې د عضلاتو د [[گلايکوليسز]] يو جوړښت دی، ورلېږي، چې بيا وروسته آلانين او الفا-کيټوگلوټارېټ جوړوي. همدا جوړ شوی آلانين وينې ته لار پېدا کوي او په همدې توگه ځيگر ته ورځي. د آلانين امينوټرانسفېراز په شا تلونکی تعامل په ځيگر کې پېښېږي. پيرووېټ اسيد چې د گلوکوز نه د [[گلايکونيوجينېسز]] په ذريعه جوړېږي، بېرته عضلاتو ته د دوراني غونډال سره ورگرځي. په ځيگر کې گلوټامېټ [[مايټوکونډريا]] ته د ننوتنې وروسته د [[گلوټامېټ ډيهايډروجينېس]] په کړنه کې په [[آمونيم آيون]] بدلېږي، کوم چې بيا وروسته [[د يوريا څرخ]] کې د [[يوريا]] په جوړولو کې برخه اخلي.<ref name=Nel684>Nelson, D. L. & Cox, M. M. (2005). ''د لېهنينگر د ژواکي کيميا اصول'', څلورم چاپ. نيويارک: W. H. Freeman and Company, pp. 684-685. ISBN 0-7167-4339-6.</ref>

دا د گلوکوزآلانين څرخ دی چې پيرووېټ او گلوټامېټ د عضلاتو نه لرې کوي چې بيا وروسته ځيگر ته خپل لار مومي. گلوکوز دا توان لري چې بېرته د عضلاتو نه راستانه شوي پيرووېټ اسيدو نه جوړ شي. د گلوکونيوجينېسز چې د انرژي جوړولو يو ډول کړنه ده، د عضلاتو په پرتله په ځيگر کې بشپړېږي. په عضلاتو کې ټول شته [[آډېنوسين-ټرايفاسفېټ|ATP]] د عضلاتو د غونجېدو لپاره ځانگړې شوي.<ref name=Nel684/>

== سرچینې ==
{{Reflist|colwidth=35em}}

== باندنۍ تړنې ==
* [http://www.compchemwiki.org/index.php?title=Alanine د ويکي کمپيوټري کيميا]

{{امينواسيدونه}}

[[وېشنيزه:پروټوجينيک امينو اسيدونه]]
[[وېشنيزه:گلوکوجينيک امينو اسيدونه]]
