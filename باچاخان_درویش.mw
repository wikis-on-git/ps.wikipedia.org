
'''باچا خان درویش''' ([[زوکړه]] ۱۹۹۰ زېږدي [[کال]] د [[اپرېل]] ۴، [[پښتونخوا]] د [[سوات ولسوالۍ]]) يو افغان پښتون غزلبول [[شاعر]] دی. 

==مخينه== 

 درپيژنم چې دپښتو ژبې ډیر تکړه شاعراو کلام یې دښکلاوو نه ډک دي .دغه په خپل هیواد اوولس مین شاعر ښاغلی باچاخان درویش دی. ښاغلی باچاخان درویش دښاغلی محمد واسع زوی دی چې د ۱۹۹۰زیږدیز /میلادي کال داپریل دمیاشتې په څلورمه نیټه دپښتونخوا دسوات په بلوګرام کې زیږیدلی دی ، خو اصلی ټاټوبی یې دافغانستان دلغمان ولایت ( صوبې ) دشلټک کلی دی اوپه قام پښتون ناصر دی.
ښاغلي باچاخان درویش خپلې لومړنۍ او منځنۍ زده کړې د خپلې استوګنې په اوسنۍ سیمې بلوګرام کې تر سره کړي دي او بیا دسوات له پوهنتون نه یې په Arts یا هنرونو کې ( B.A) کړې ده .
دی نن سبا شانګله چکیسر کې په دنده بوخت دی.
باچاخان درویش په ۲۰۰۴ زیږدیز /میلادي کال کې په شعر اوشاعرۍ لاس پورې کړی دی او تراوسه ددووشعري ټولګو مصنف دی.ښاغلی باچاخان درویش وایی چې دده دخوښې او مینې شاعر غنی خان دی چې دهغه دشعر او شاعرۍ نه یې الهام اخیستی دی.
دده دشعري ټولګو نومونه دادي : 
۱- واورو لمبې کړي دي 
۲- تت ستوري 
باید زیاته کړم چې دی په سوات کې دحافظ الپوري بابا د ادبي ټولنې غړی هم دی.
دښاغلي باچاخان کلام زیاتره عشقي بڼه لري ، خو دده په کلام کې داسې غزلونه هم شته چې دخپل ولس او قام مینه هم پکې له ورایه ښکاري . 
ښاغلی باچاخان درویش دڅلورو کلو نو راهیسې زما دفیسبوک ملګری دی. دی دغوره پښتني اخلاقو یوه بیلګه ده او زه ډیر خوشاله یم چې په خپل فیسبوک کې دده په څیر یو دروند او په پښتو ادب مین انسان راسره مګری دی. زه دده پر ملګرتیا ویاړم او ده ته دلا زیاتو بریاوو او خوشالیو هیله کوم. 
دادی د ښاغلي باچا خان درویش دکلام څو بیلګې ( نمونې ) تاسو ته وړاندې کوم:
د خيال په تار مي اوچيړه سندره زوروره
د جبر نه لاس واخله ستمګره زوروره
په ځان کښي خطا نه وينم خو بيا هم درته وائيم 
په څه رنګ به رضا شئ مروره زوروره
ماضي دي د وصال تپوس ي مه کوه جانانه
چپه دي د بيلتون ده زوروره , زوروره
پټ مخ دي جهنم دے چي څرګند شي بيا به ګورو
په چل دي نه پوهيږم جادوګره زوروره
دنيا خمار , خمار ده ميخاني په کښي تاويږي
چي اوسپړي مسکا ته لب شکره زوروره
دنيا به په خپل کور کښي په خوبونو نه مړيږي
درويش به ګوتي شماري تر سحره زوروره
*********************
غزل
ملا زوړ شو په جومات کې زه مستيږم ميخانه کې
تا نه ورکه شوه اسره کې ما ته راغله په پياله کې
ستا د ميني نه زړه تنګ دے محبت درته ګناه ده
زه د ميني سمندر يم ما خو ځاي کړو په سينه کې.
راشه راشه مزي واخله زړه په سرو شرابو سپين که
ژوند څو ورځي د دنيا دے مړ به پروت يې په سجده کې
ما په شونډو شپه سبا کړه د جامونو مينځ کښي پروت يم..
ته به ځان ته ليونئ شئ د جومات خړه کوټه کې
ستا نصيب کې ليلا نشته دا زمونږ د مستو کار دے
زما سر په سينه پروت دے ته کينه پاڅه په شپه کې
ما درويش خو د هر جام نه د خداے مينه راپيدا کړه
تا اوزګار ي ته يې ګوره د جومات په مناره کې
غزل
عشق خو عبادت دے خپل مقام او مرتبه لري
دا سړئ کامل دے چي په مينه عقيده لري
داسي په عاشق پوري په لار کښي چرته مه خنده
دا خلق د زړونو په سرونو کښي کعبه لري
حسن د چا نوم دے او عشق څه دے هيڅ خبر نه دي
دا قيصه په ځان کښي د عمرونو فلسفه لري
دلته به له حده په جانان پسي وتل کوي
دا کتاب نه حد او نه قانون او قاعده لري
بس خبره ټوله د نظر د صدقي غواړي
سترګي , سترګي نه دي ډيره لويه ترجمه لري
پروت به وي خمار په ميخانه کښي پرواه مه کوه
جام کښي ستا د شونډو درويش داسي وظيفه لري
