
'''باچا خان درویش''' ([[زوکړه]] ۱۹۹۰ زېږدي [[کال]] د [[اپرېل]] ۴، [[پښتونخوا]] د [[سوات ولسوالۍ]]) يو افغان پښتون غزلبول [[شاعر]] دی. 

==مخينه== 
باچا خان درویش د ښاغلی محمد واسع زوی دی چې د ۱۹۹۰ زیږدي کال د اپریل میاشتې پر څلورمه نېټه د پښتونخوا د سوات په بلوگرام کې زیږیدلی دی، خو آر ټاټوبی یې د [[افغانستان]] د لغمان ولایت د شلټک کلی دی او په ټبر پښتون ناصر دی.  

باچا خان درویش خپلې لومړنۍ او منځنۍ زده کړې د خپلې استوگنې په اوسنۍ سیمې بلوگرام کې تر سره کړې دي او بیا يې د سوات له پوهنتونه په Arts یا هنرونو کې ( B.A) اخيستې. هغه نن سبا شانگله چکیسر کې په دنده بوخت دی. 

باچاخان درویش پر ۲۰۰۴ زیږدي کال په شعر او شاعرۍ لاس پورې کړی او تر اوسه د دوو شعري ټولگو ليکونکی دی. نوموړی وایي چې د هغه د خوښې او مینې شاعر غني خان دی چې د هغه د شعر او شاعرۍ نه یې الهام اخیستی دی. هغه په سوات کې د حافظ الپوري بابا د ادبي ټولنې غړی هم دی.

د باچا خان کلام زیاتره عشقي بڼه لري، خو په کلام کې يې داسې غزلونه هم شته چې د خپل ولس او قام مینه پکې له ورایه ښکاري. 

==د شعر بېلگې يې== 

د خيال په تار مې اوچيړه سندره زوروره - 
د جبر نه لاس واخله ستمگره زوروره  

په ځان کې خطا نه وينم خو بيا هم درته وايم -  
په څه رنگ به رضا شې مروره زوروره  

ماضي دې د وصال تپوس يې مه کوه جانانه - 
چپه دي د بيلتون ده زوروره، زوروره  

پټ مخ دي جهنم دی چې څرگند شي بيا به گورو - 
په چل دي نه پوهېږم جادوگره زوروره  

دنيا خمار، خمار ده ميخانې په کې تاويږي - 
چې وسپړي مسکا ته لب شکره زوروره 

دنيا به په خپل کور کې په خوبونو نه مړېږي - 
درويش به گوتې شماري تر سهره زوروره  

        *  *  *


==ليکلي نښيرونه يې== 

۱- واورو لمبې کړې دي. 
 
۲- تت ستوري. 

 
==اخځليک== 
۱- د لیکوال لطيف یاد فېسبوک پاڼه.



[[وېشنيزه: پښتانه شاعران]] 
[[وېشنيزه: پښتانه]] 
[[وېشنيزه: افغانان]]
