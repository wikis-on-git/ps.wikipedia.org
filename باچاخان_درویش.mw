
'''باچا خان درویش''' ([[زوکړه]] ۱۹۹۰ زېږدي [[کال]] د [[اپرېل]] ۴، [[پښتونخوا]] د [[سوات ولسوالۍ]]) يو افغان پښتون غزلبول [[شاعر]] دی. 

==مخينه== 
باچا خان درویش د ښاغلی محمد واسع زوی دی چې د ۱۹۹۰ زیږدي کال د اپریل میاشتې پر څلورمه نېټه د پښتونخوا د سوات په بلوگرام کې زیږیدلی دی، خو آر ټاټوبی یې د [[افغانستان]] د لغمان ولایت د شلټک کلی دی او په ټبر پښتون ناصر دی.  

باچا خان درویش خپلې لومړنۍ او منځنۍ زده کړې د خپلې استوگنې په اوسنۍ سیمې بلوگرام کې تر سره کړې دي او بیا يې د سوات له پوهنتونه په Arts یا هنرونو کې ( B.A) اخيستې. هغه نن سبا شانگله چکیسر کې په دنده بوخت دی. 

باچاخان درویش پر ۲۰۰۴ زیږدي کال په شعر او شاعرۍ لاس پورې کړی او تر اوسه د دوو شعري ټولگو ليکونکی دی. نوموړی وایي چې د هغه د خوښې او مینې شاعر غني خان دی چې د هغه د شعر او شاعرۍ نه یې الهام اخیستی دی. هغه په سوات کې د حافظ الپوري بابا د ادبي ټولنې غړی هم دی.

==ليکلي نښيرونه يې== 

۱- واورو لمبې کړې دي. 
 
۲- تت ستوري. 

 
باید زیاته کړم چې 
دښاغلي باچاخان کلام زیاتره عشقي بڼه لري ، خو دده په کلام کې داسې غزلونه هم شته چې دخپل ولس او قام مینه هم پکې له ورایه ښکاري . 
ښاغلی باچاخان درویش دڅلورو کلو نو راهیسې زما دفیسبوک ملګری دی. دی دغوره پښتني اخلاقو یوه بیلګه ده او زه ډیر خوشاله یم چې په خپل فیسبوک کې دده په څیر یو دروند او په پښتو ادب مین انسان راسره مګری دی. زه دده پر ملګرتیا ویاړم او ده ته دلا زیاتو بریاوو او خوشالیو هیله کوم. 
دادی د ښاغلي باچا خان درویش دکلام څو بیلګې ( نمونې ) تاسو ته وړاندې کوم:
د خيال په تار مي اوچيړه سندره زوروره
د جبر نه لاس واخله ستمګره زوروره
په ځان کښي خطا نه وينم خو بيا هم درته وائيم 
په څه رنګ به رضا شئ مروره زوروره
ماضي دي د وصال تپوس ي مه کوه جانانه
چپه دي د بيلتون ده زوروره , زوروره
پټ مخ دي جهنم دے چي څرګند شي بيا به ګورو
په چل دي نه پوهيږم جادوګره زوروره
دنيا خمار , خمار ده ميخاني په کښي تاويږي
چي اوسپړي مسکا ته لب شکره زوروره
دنيا به په خپل کور کښي په خوبونو نه مړيږي
درويش به ګوتي شماري تر سحره زوروره
*********************
غزل
ملا زوړ شو په جومات کې زه مستيږم ميخانه کې
تا نه ورکه شوه اسره کې ما ته راغله په پياله کې
ستا د ميني نه زړه تنګ دے محبت درته ګناه ده
زه د ميني سمندر يم ما خو ځاي کړو په سينه کې.
راشه راشه مزي واخله زړه په سرو شرابو سپين که
ژوند څو ورځي د دنيا دے مړ به پروت يې په سجده کې
ما په شونډو شپه سبا کړه د جامونو مينځ کښي پروت يم..
ته به ځان ته ليونئ شئ د جومات خړه کوټه کې
ستا نصيب کې ليلا نشته دا زمونږ د مستو کار دے
زما سر په سينه پروت دے ته کينه پاڅه په شپه کې
ما درويش خو د هر جام نه د خداے مينه راپيدا کړه
تا اوزګار ي ته يې ګوره د جومات په مناره کې
غزل
عشق خو عبادت دے خپل مقام او مرتبه لري
دا سړئ کامل دے چي په مينه عقيده لري
داسي په عاشق پوري په لار کښي چرته مه خنده
دا خلق د زړونو په سرونو کښي کعبه لري
حسن د چا نوم دے او عشق څه دے هيڅ خبر نه دي
دا قيصه په ځان کښي د عمرونو فلسفه لري
دلته به له حده په جانان پسي وتل کوي
دا کتاب نه حد او نه قانون او قاعده لري
بس خبره ټوله د نظر د صدقي غواړي
سترګي , سترګي نه دي ډيره لويه ترجمه لري
پروت به وي خمار په ميخانه کښي پرواه مه کوه
جام کښي ستا د شونډو درويش داسي وظيفه لري
