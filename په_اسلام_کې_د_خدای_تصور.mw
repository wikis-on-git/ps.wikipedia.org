{{اسلام}}
په اسلام کې د خداي تصور داسې يو ذات يا له طبيعت څخه پورته هغه قدرت ته شوي چې د هر څه واکمن، د هر څه څېښتن، د هر لوړوالي خاوند، پر هر څه برلاسي چارمن او عقل کل دي. دغه وجود اسلام موږ ته د [[الله]] په نامه راپېژني او ټول هغه صفات چې انسان پرې پوهېږي يوازې د همداسې يو ذات لپاره گڼل کېږي چې په لنډه توگه د الله تعالي ۹۹ نومونه جوړوي. اسلام کې الله يوازيني خداي او معبود دي او له الله پرته د بل هر څه، هر څوک او هر شي عبادت مردود او ناروا کار گڼي . دا چې اسلام يو مونېتېستيک (يوپالونکي) دين دي نو ځکه په دې دين کې د الله جل جلاله مصنوي، لاسي، کاغذي کښوونکي انځور يا پژۍ جوړول رښته نلري او نه هم ددې توان په مخلوقاتو کې شته چې فکر پرې وکړي. ځکه د ويېکې په افهامي مانا کې ٫٫د خداي تصور په اسلام کې٬٬ د الله جل جلاله ۹۹ نومونه دي. د هغه لخوا هر څه چې پېرزوينې او نعمتونه دي هماغه د هغه د برلاسيتوب تصور وړاندې کوي. د الله جل جلاله په حجر او شجر کې يانې کاڼو او بوټو کې يې د قدرت څرک ليدل کېږي،  نو ځکه د الله جل جلاله انخور کښنې ته د طبعيت ښکلا بس ده او الله جل جلاله داسې يوه ښکلا ده چې د مخلوقاتو عقل ورته د فکر لپاره هم عاجز دي او نه يې شي ترسيمولي. ځکه هم الله يو دي او هېڅ شريک نلري. د الله جل جلاله د حاضر او ناظر انځور د قرآن مجيد په يوې ښکلې سورې (اخلاص سورت) کې په بشپړه توگه څرگند شوي. 

(( قُل هُو اللهُ احد (ووايهǃ چې الله يو دي)
((اللهُ الصمد(بې حاجته او بسيا دي)
(( لم يلد و لم يُولد (نه له چا زېږېدلي، نه هم له ده څوک زېږېدلي)
((و لم يکُن لُه کفوآ احد(دي يوازې يو دي چې هېڅوک بل نشته داسې)






[[وېشنيزه:الله]]
[[وېشنيزه:اسلام]]

[[sh:Islamski koncept Boga]]
[[zh:伊斯兰教中的神]]
