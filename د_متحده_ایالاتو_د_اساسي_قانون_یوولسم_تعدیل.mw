د متحده ایالاتو د اساسي قانون یوولسم تعدیل (یوولسمه اصلاحیه) هغه تعدیل دی چې د ۱۷۹۴ ز کال د مارچ په ۴ مه نېټه د کانګرس له خوا تايید او د ایالتونو له خوا د ۱۷۹۵ ز کال د فبروري په اوومه نېټه تصویب شو. یوولسم تعدیل په فدرال محکمه کې د ایالت پر ضد د وګړو د شکایت کولو وړتیا محدوده کوي.

یوولسم تعدیل د ''Chisholm v. Georgia'' (۱۷۹۳ ز کال) قضیې په اړه د سترې محکمې د پرېکړې د لغو کولو په موخه تصویب شو. په دغه قضیه کې سترې محکمې اعلان وکړ چې ایالتونه په فدرال محکمو کې د نورو ایالتونو د وګړو د ادعاو پر وړاندې له حاکمیتي خوندیتوب برخمن نه دي. په داسې حال کې چې یوولسم تعدیل څرګنده کړه چې فدرال محکمې د هغو ایالتونو پر وړانډې د هغو خصوصي ډلو د دوسیو د څېړلو واک نه لري چې د هغه ایالت اړوند نه وي، سترې محکمې حکم ورکړی و چې دغه تعدیل په ټولو هغو فدرال دعواوو کې چې د خصوصي ډلو له خوا د ایالتونو پر وړاندې کېږي، د پلي کېدو وړ دی. سترې محکمې اعلان کړی و چې کانګرس کولای شي، د څوارلسم تعدیل د ۵ برخې له مخې د خپلو واکونو نه د ګټې اخیستو له لارې د ایالتونو حاکمیتي خوندیتوب لغو کړي، د افلاس یا ورشکستګي په قضیو کې د افلاس (Bankruptcy) بند په خپله د ایالتي حاکمیت خوندیتوب لغو کوي. سترې محکمې څرګنده کړې وه چې فدرال محکمې کولای شي، ایالتي چارواکي د فدرال قوانینو نه له سرغړونې منع کړي.

== متن ==
د متحده ایالاتو قضايي ځواک باید هېڅ یوه حقوقي او یا عدلي دعوا چې د متحده ایالاتو د وګړو له خوا د بل ایالت پر وړاندې کېږي او یا هم د بهرنیو هېوادونو د وګړو او یا تابعینو له خوا کېږي، پیل او یا هم وڅېړي.

== مخینه ==
یوولسم تعدیل د اساسي قانون لومړنی تعدیل و چې د حقونو له منشور وروسته تصویب شو. دغه تعدیل د ''Chisholm v. Georgia'', 2 U.S. 419 (۱۷۹۳ ز کال) قضیې په تړاو د سترې محکمې له پرېکړې وروسته تصویب شو. په ''چیشولم'' کې محکمې پرېکړه وکړه چې فدرال محکمې کولای شي، د ایالتونو پر وړاندې د خصوصي وګړو حقوقي او عدلي دوسیې وڅېړې او ایالتونه په فدرال محکمو کې د وګړو د دعواوو پر وړاندې له حاکمیتي خوندیتوب برخمن نه دي. له همدې امله دغه تعدیل د اساسي قانون د دویمې برخې درېیمه ماده روښانه کړه، چې قضایه ځواک ته یې د «د یوه ایالت او نورو ایالتونو د وګړو ترمنځ» د دعوا څېړلو په برخه کې بېلابېل واکونه ورکول.<ref>{{cite web|url=http://constitution.findlaw.com/amendment11/annotation01.html#1|title=Annotation 1 – Eleventh Amendment – State Immunity|publisher=[[FindLaw]]|access-date=May 4, 2013|url-status=live|archive-url=https://web.archive.org/web/20130625034659/http://constitution.findlaw.com/amendment11/annotation01.html#1|archive-date=June 25, 2013}}</ref><ref>Susan Gluck Mezey, 2006. "[http://encyclopedia.federalism.org/index.php?title=Eleventh_Amendment The Eleventh Amendment] {{webarchive|url=https://web.archive.org/web/20171208003545/http://encyclopedia.federalism.org/index.php?title=Eleventh_Amendment|date=2017-12-08}}". ''[http://encyclopedia.federalism.org/index.php?title=Federalism_in_America_An_Encyclopedia Federalism in America: An Encyclopedia] {{webarchive|url=https://web.archive.org/web/20171125063738/http://encyclopedia.federalism.org/index.php?title=Federalism_in_America_An_Encyclopedia|date=2017-11-25××}}''.</ref>

== وړاندیز او تصویب ==
یوولسم تعدیل د ۱۷۹۴ ز کال د مارچ په څلورمه نېټه د درېیم کانګرس له خوا وړاندیز شو او هغه مهال د استازو د جرګې له خوا د ۸۱ – ۹ رایو له مخې تصویب شو، چې وړاندې له هغې د ۱۷۹۴ ز کال د جنوري په ۱۴ مه په ۲۳- ۲ رایو سره د سنا جرګې له خوا تصویب شوی و. دغه تعدیل د لاندې ایالتونو د ایالتي جرګو له خوا تصویب شو:<ref>{{cite web|title=4 Annals of Congress 477 (1795)|url=http://memory.loc.gov/cgi-bin/ampage?collId=llac&fileName=004/llac004.db&recNum=236|access-date=April 18, 2014|url-status=live|archive-url=https://web.archive.org/web/20171020191739/http://memory.loc.gov/cgi-bin/ampage?collId=llac&fileName=004%2Fllac004.db&recNum=236|archive-date=October 20, 2017}}</ref><ref>{{cite web|title=4 Annals of Congress 30 (1795)|url=http://memory.loc.gov/cgi-bin/ampage?collId=llac&fileName=004/llac004.db&recNum=12|access-date=April 18, 2014|url-status=live|archive-url=https://web.archive.org/web/20180206063352/http://memory.loc.gov/cgi-bin/ampage?collId=llac&fileName=004%2Fllac004.db&recNum=12|archive-date=February 6, 2018}}</ref><ref>{{cite web|title=The Constitution of the United States of America: Analysis and Interpretation, Centennial Edition, Interim Edition: Analysis of Cases Decided by the Supreme Court of the United States to June 26, 2013|url=http://www.gpo.gov/fdsys/pkg/GPO-CONAN-2013/pdf/GPO-CONAN-2013.pdf|publisher=U.S. Government Printing Office|access-date=April 13, 2014|location=Washington, DC|page=42|year=2013|url-status=live|archive-url=https://web.archive.org/web/20140225114303/http://www.gpo.gov/fdsys/pkg/GPO-CONAN-2013/pdf/GPO-CONAN-2013.pdf|archive-date=February 25, 2014}}</ref>

# نیویارک: ۱۷۹۴ ز کال، ۲۷ مارچ.
# روډي آیسلنډ: ۱۷۹۴ ز کال، ۳۱ مارچ.
# کانتیکات: ۱۷۹۴ ز کال، ۸ مۍ.
# نیوهمپشایر: ۱۷۹۴ ز کال، ۱۶ جون.
# ماساچوستس: ۱۷۹۴ ز کال، ۲۶ جون.
# ورمونټ: ۱۷۹۴ ز کال، ۹ نومبر.
# ویرجینیا: ۱۷۹۴ ز کال، ۱۸ نومبر.
# جورجیا: ۱۷۹۴ ز کال، ۲۹ نومبر.
# کنتاکی: ۱۷۹۴ ز کال، ۷ ډسمبر.
# مریلنډ: ۱۷۹۴ ز کال، ۲۶ ډسمبر.
# ډیلور: ۱۷۹۵ ز کال، ۲۳ جنوري.
# شمالي کارولینا: ۱۷۹۵ ز کال، ۷ فبروري.

هغه مهال ۱۵ ایالتونه موجود وو؛ د ۱۲ ایالتونو له خوا په تصویب سره په اساسي قانون کې یوولسم تعدیل شامل شو. (سویلي کارولینا د ۱۷۹۷ ز کال د ډسمبر په ۴ مه نېټه هغه تصویب کړ).<ref>{{Cite web|title=U.S. Timeline 1790-1799|url=https://americasbesthistory.com/abhtimeline1790.html|access-date=February 5, 2021|website=America's Best History}}</ref>

د ۱۷۹۸ ز کال د جنوري په اتمه نېټه، په کره ډول د یوولسم تعدیل له رښتیني تصویب درې کاله وروسته، ولسمشر جان آدامز کانګرس ته په خپل یوه پیغام کې وویل چې: دغه تعدیل د اړتیا وړ ایالتونو له خوا په تصویب رسېدلی او اوس د اساسي قانون برخه ګرځېدلی. نیوجرسي او پنسلوانیا هغه مهال د دغه تعدیل اړوند ګام اوچت نه کړ، ټنیسیس هم له دغې ډلې و چې د ۱۷۹۶ ز کال د جون په ۱۶ مه په ایالت واوښت. په داسې حال کې چې د ۲۰۱۸ ز کال د جون په ۲۵ مه نېټه، د نیوجرسي سنا د متحده ایالاتو د سنا جرګې ۷۵ مه ګڼه پرېکړه لیک، په سمبولیک ډول د یوولسم تعدیل د تصویب په موخه تصویب کړ.<ref>{{cite web|title=7 Annals of Congress 809 (1798)|url=http://memory.loc.gov/cgi-bin/ampage?collId=llac&fileName=007/llac007.db&recNum=400|access-date=April 18, 2014|url-status=live|archive-url=https://web.archive.org/web/20180206063352/http://memory.loc.gov/cgi-bin/ampage?collId=llac&fileName=007%2Fllac007.db&recNum=400|archive-date=February 6, 2018}}</ref><ref>{{Cite web|title=New Jersey SCR75 {{!}} 2018–2019 {{!}} Regular Session|url=https://legiscan.com/NJ/bill/SCR75/2018|access-date=2020-07-10|website=LegiScan|language=en}}</ref>

== اغېز ==

=== له سره فعالیت ===
په ''Hollingsworth v. Virginia'', 3 U.S. 378 (۱۷۹۸ ز کال) قضیه کې، سترې محکمې اعلان وکړ چې د چیشولم تر پرېکړې لاندې ټولې تعلیق شوې دعواوې د دغه تعدیل د تصویب له امله رد شي.

=== حاکمیتي خوندیتوب ===
د دغه تعدیل متن هغو شکایتونو ته چې د یو ایالت پر وړاندې د هماغه ایالت د وګړو له خوا کېږي نه اړوندېږي. په داسې حال کې چې په ''Hans v. Louisiana'', 134 U.S. 1 (۱۸۹۰ ز کال) قضیه کې، سترې محکمې حکم ورکړ چې دغه تعدیل د حاکمیتي خوندیتوب پراخ اصل منعکس کوي. هماغه ډول چې وروسته قاضي انتوني کینېډې په ''Alden v. Maine'', 527 U.S. 706  (۱۹۹۹ ز کال) قضیه کې څرګنده کړه:<blockquote>حاکمیتي خوندیتوب له یوولسم تعدیل نه نه، بلکې د اساسي قانون له اصلي جوړښت سرچینه اخلي. ... همدارنګه نه شو کولای دا نتیجه ترلاسه کړو چې کانګرس ته په لومړۍ ماده کې سپارل شوي ځانګړي واکونه لزوماً د اړتیا وړ او مناسبو واکونو د بند له مخې دي او یا هم له بل پلوه هغه اختیاري واکونه چې په خصوصي دعواوو کې د ایالتونو تر شعاع لاندې راوستو په موخه ورکړل شوي موخو ته درسېدو لپاره دي او یا هم د واکونو په محدوده کې شمېرل شوي.</blockquote>له بله پلوه، قاضي ډېوېډ سوتر، چې په آلدن کې یې د څلور اړخیز عدالت په مخالفت کې لیکنه کړې څرګنده کړې، چې ایالتونو د اساسي قانون په تصویب سره خپل حاکمیتي خوندیتوب تسلیم کړی. هغه د دغه تعدیل متن د حاکمیتي خوندیتوب د محدوډ ډول منعکس کوونکی وباله چې یوازې د فدرال محاکمو بدلون محدود کوي. هغه دې پایلې ته رسېدلی و چې په ځانګړي ډول نه یوولسم تعدیل او په کُلي ډول نه هم اساسي قانون ایالتونه د وګړو له شکایتونو نه خوندي ساتلي.<ref>{{cite web|url=https://www.law.cornell.edu/supct/html/98-436.ZD.html|title=Dissenting opinion in ''Alden v. Maine''|website=[[Legal Information Institute]]|access-date=June 23, 2020}}</ref>

د ''Monaco v. Mississippi'', 292 U.S. 313  (۱۹۳۴ ز کال) قضیې په لړ کې، سترې محکمې اعلان وکړ چې د دغه تعدیل له مخې خوندیتوب په فدرال محکمو کې ایالتونه د خارجي هېوادونو له دعواوو نه ساتي.

=== فدرال حقونو ته غوښتنلیک ===
په داسې حال کې چې یوولسم تعدیل ایالتونو ته د هغو له رضایت پرته د مالي زیان او یا هم عادلانه تاوان له ورکړي خوندیتوب ورکوي، په ''Ex parte Young'', 209 U.S. 123 (۱۹۰۸ ز کال) قضیه کې سترې محکمې حکم ورکړ چې فدرال محکمې کولای شي ایالتي چارواکي د فدرال قوانینو نه له سرغړونې منع کړي. په ''Fitzpatrick v. Bitzer'', 427 U.S. 445 (۱۹۷۶ ز کال) قضیه کې، سترې محکمې حکم وکړ چې کانګرس کولای شي، د څوارلسم تعدیل د پنځمې برخې له مخې ایالتي خوندیتوب لغو کړي. په ''Central Virginia Community College v. Katz'', 546 U.S. 356 (۲۰۰۶ ز کال) قضیه کې حکم ورکړ چې د اساسي قانون د اتم فصل د لومړۍ مادې د څلورم بند له مخې د افلاس په قضیو کې ایالتي خوندیتوب لغو کېدلای شي. په ''Lapides v. Board of Regents of University System of Georgia'', 535 U.S. 613 (۲۰۰۲ ز کال) قضیه کې، سترې محکمې څرګنده کړه، کله چې یو ایالت د فدرال محکمې د صلاحیتونو د لغو کولو په اړه استدلال کوي، په له منځه تللې قضیه کې په یوولسم تعدیل سترګې پټوي.

=== د قلمرونو له خوا غوښتنلیک ===
د متحده ایالاتو د لومړۍ حوزې د بیا کتنې (ایستناف) محکمې حکم ورکړی، چې پورتوریکو د یوولسم تعدیل له خوندیتوب نه برخمن دی.<ref>{{cite web|url=https://www.casemine.com/judgement/us/5914c387add7b049347c7075|title=''Ramirez v. Puerto Rico Fire Service and Office of Personnel'' (1st Cir. 1983)|website=Casemine|access-date=June 23, 2020}}</ref>

امریکايي ساموای ټاپوګان، ګوام، شمالي ماریانا ټاپوګان او د ویرجین ټاپوګان د یوولسم تعدیل له خوندیتوب نه برخمن نه دي.<ref>Guam Soc. of Obstetricians and Gynecologists v. Ada, 776 F.Supp. 1422 (D.Guam 1990)</ref><ref>Norita v. Northern Mariana Islands, 331 F.3d 690 (9th Cir 2003)</ref><ref>Tonder v. M/V The Burkholder, 630 F.Supp. 691 (D.Virgin Islands 1986)</ref>

== سرچینې ==
