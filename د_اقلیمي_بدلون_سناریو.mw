'''د اقلیمي بدلون سناریوګانې''' یا '''ټولنیزې-اقتصادي سناریوګانې''' د راتلونکو ګلخانه‌يي ګازونو د خپرېدو هغه اټکلونه دي چې تحلیلګران یې د اقلیمي بدلونونو په مقابل کې د زیانونو د ارزونې لپاره کوي. ساینس‌پوهان د اوږدمهالو مسیرونو او د اقلیمي بدلون د کمښت د څېړلو لپاره سناریوګانې جوړوي او موږ پر دې پوهوي چې په راتلونکي کې کوم کوم شیان له موږ سره مرسته کوي تر څو د انساني چاپېریالي سیستم راتلونکی تصور کړو. د سناریوګانو په تولید کې د راتلونکي نفوس د کچو اټکل، اقتصادي فعالیت، د حکومتولۍ جوړښت، ټولنیزو ارزښتونو او د ټېکنالوژيکو بدلونونو بېلګو ته اړتیا ده. د اقتصاد او انرژۍ ماډل جوړونې (لکه World3 یا POLES) د دغسې محرکونو د اغېزو د تحلیل او کمي کولو لپاره کارول کېدای شي.<ref>{{cite web|year=2001|title=Developing and Applying Scenarios. In: Climate Change 2001: Impacts, Adaptation and Vulnerability. Contribution of Working Group II to the Third Assessment Report of the Intergovernmental Panel on Climate Change [J.J. McCarthy ''et al.'' Eds.]|publisher=Cambridge University Press, Cambridge, U.K., and New York, N.Y., U.S.A.|author=Carter, T.R.|url=http://www.ipcc.ch/publications_and_data/publications_and_data_reports.htm|access-date=2010-01-10|display-authors=etal|archive-date=2018-10-05|archive-url=https://web.archive.org/web/20181005032403/http://www.ipcc.ch/publications_and_data/publications_and_data_reports.htm|url-status=dead}}</ref><ref>{{Cite web|title=|url=https://report.ipcc.ch/ar6wg3/pdf/IPCC_AR6_WGIII_FinalDraft_Chapter03.pdf}}</ref><ref>{{Cite web|title=|url=https://report.ipcc.ch/ar6wg3/pdf/IPCC_AR6_WGIII_FinalDraft_Chapter03.pdf}}</ref>

ساینس‌پوهان کولای شي د اقلیمي بدلونونو جلا جلا نړیوالې، سیمه‌ييزې او ملي سناریوګانې جوړې کړي. دا سناریوګانې له هم‌ګټو سره د مرستې لپاره ډیزاین شوې دي تر څو پوه شي چې کوم تصمیمونه به د اقلیمي بدلون پر کمښت یا انطباق بامعنا اغېزې ولري. ډېری هغه هېوادونه چې د انطباق پلانونه یا په ملي کچه مشخص مشارکتونه جوړوي، د خپلو تصمیمونو د ښه درک لپاره د سناریوګانو څېړنو ته مخه کوي.

د نړیوالو پروسو له لارې د اقلیمي بدلونونو د کمولو اړوندې موخې د همدغو سناریوګانو د څېړنو پر بنسټ ولاړې دي. په دغو نړیوالو پروسو کې د اقلیمي بدلونونو حکومت‌منځي پلاوی (IPCC)، د پاریس هوکړه‌لیک او د پایدارې پراختیا موخې یادولی شو. د بېلګې په توګه په ۲۰۱۸ کال کې د ۱.۵ درجې سانتي ګراد نړیوالې تودوخې په اړه ځانګړی راپور خپور شو تر څو د ګلخانه‌يي ګازونو د خپرېدو، په ملي کچه د مشخص مشارکت او اقلیمي بدلونونو د اغېزو په اړوند لا نوي ماډلونه د اقلیمي بدلونونو د ارزونې په اړه د حکومت‌منځي پلاوي د پنځم راپور په نسبت چې په ۲۰۱۴ کال کې د پاریس تر هوکړه‌لیک مخکې خبور شوی و، منعکس کړي.<ref name="IPCC_2018_pressrelease">{{cite report|url=https://www.ipcc.ch/site/assets/uploads/2018/11/pr_181008_P48_spm_en.pdf|title=Press release: Special Report on Global Warming of 1.5ºC|date=8 October 2018|publisher=[[Intergovernmental Panel on Climate Change]] (IPCC)|location=[[Incheon]], [[Republic of Korea]]|access-date=7 October 2018}}</ref>

== د انتشار سناریوګانې ==

=== د راتلونکي سناریوګانې ===
دغه سناریوګانې د احتمالي راتلونکي کیسې بللی شو. دا سناریوګانې د داسې عواملو په تشرېح کولو کې مرسته کوي چې د کمیت ټاکنه یې ستونزمنه ده لکه حکومتولي، ټولنیز جوړښتونه او سازمانونه. څېړونکې «موریتا او همکارانو یې» د راتلونکي د سناریوګانو اړوند ادبیات ارزولي دي. دوی د سناریوګانو تر منځ د پایدارې پراختیا له ډولونو نیولې د ټولنیزو، اقتصادي او چاپېریالي سیستمونو تر ویجاړۍ پورې ډېر بېلابېلوالی موندلی. په ډېریو څېړنو کې لاندې تړاوونه موندل شوي دي:<ref name="morita">{{cite web|year=2001|title=Greenhouse Gas Emission Mitigation Scenarios and Implications. In: Climate Change 2001: Mitigation. Contribution of Working Group III to the Third Assessment Report of the Intergovernmental Panel on Climate Change [B. Metz ''et al''. Eds.]|publisher=Cambridge University Press, Cambridge, U.K., and New York, N.Y., U.S.A.|author=Morita, T.|url=http://www.ipcc.ch/publications_and_data/publications_and_data_reports.htm|access-date=2010-01-10|display-authors=etal|archive-date=2018-10-05|archive-url=https://web.archive.org/web/20181005032403/http://www.ipcc.ch/publications_and_data/publications_and_data_reports.htm|url-status=dead}}</ref>

* '''د ګلخانه‌يي ګازونو ډېرېدل''': دا مورد له هغو سناریوګانو سره اړوند و چې په کې مخ پر وده او پوسټ صنعتي اقتصاد له نړیوالتوب سره مل و، د دولت مداخله کمه او د رقابت کچه لوړه وه. په هېوادونو کې د عاید برابري کمه شوه، خو د ټولنیزې برابرۍ یا د نړیوال عاید د برابرۍ هېڅ څرګنده نښه نه وه.
* '''د ګلخانه‌يي ګازونو کمېدل''': په ځینو سناریوګانو کې ناخالص داخلي تولید ډېر شو. نورو سناریوګانو وښوده چې په ایکولوژيکي پایداره کچه کې اقتصادي فعالیت محدود دی. د ګلخانه‌يي ګازونو د کمېدو په سناریوګانو کې په اقتصاد کې د دولت د مداخلې کچه لوړه وه. ډېریو سناریوګانو د ټولنیزې برابرۍ او د هېوادونو د داخلي عاید د برابرۍ لوړوالی وښود.

== د اقلیمي بدلون ملي اټکلونه ==
د اقلیمي بدلون ملي اټکلونه (چې« د اقلیم ملي سناریوګانې» یا «د اقلیم ملي ارزونې» هم بلل کېږي) د سیمه‌ييز اقلیم تخصصي اټکلونه دي چې معمولاً د هر هېواد له‌خوا تولیدېږي. هغه څه چې د اقلیم ملي اټکلونه له نورو اټکلونه څخه بېلوي، دا دي چې دا ډول اټکلونه په رسمي ډول د دولتونو له‌خوا کېږي او د انطباقي پلانونو لپاره اړوند ملي بنسټونه دي. اقلیمي اټکلونه د څو کلونو په جریان کې د هېوادونو د هواپېژندنې د ملي ادارو یا هغو اکاډمیکو مؤسسو له‌خوا چمتو کېږي چې د اقلیمي بدلونونو پر موضوعاتو کار کوي.

هغه اقلیمي اټکلونه چې معمولاً د یوه واحد محصول په توګه خپرېږي، له ګڼو اقلیمي ماډلونه څخه ترلاسه شوي معلومات راټولوي او د ګلخانه‌يي ګازونو د خپرېدو له مسیرونو څخه د اقلیمي راتلونکي د تشرېح لپاره کار اخلي. دغه ډول محصول د روایتونو، جدولونو، نقشو او خامو موادو د کارولو له لارې اقلیمي بدلونونه برجسته کوي. اقلیمي اټکلونه د پالیسي جوړوونکو، عمومي او خصوصي تصمیم نیوونکو او څېړونکو لپاره په دې خاطر د عمومي لاسرسي وړ دي چې د اقلیمي اغېزو په اړه لا ډېرې څېړنې وکړي، خطرونه وارزوي او له اقلیمي بدلونونو سره د انطباق څېړنې وکړي. اټکلونه په هرو څو کلونو کې د دې لپاره یو ځل نوي کېږي چې نوي علمي لیدلوري او اقلیمي ماډلونه راونغاړي.

=== موخې ===
د اقلیم ملي اټکلونه د یوه هېواد په اقلیم کې راتلونکي احتمالي بدلونونه څرګندوي. دا اټکلونه د څوګوني انتشار د سناریوګانو له لارې پر متغیراتو لکه تودوخه، ورښت او لمرینو ساعتونو د نړیوال کمښت د بېلابېلو هڅو اغېزې برجسته کوي. اقلیم پوهان د څوګوني انتشار د سناریوګانو د کارولو سپارښتنه کوي تر څو ډاډ ترلاسه شي چې د ګڼو اقلیمي بدلونونو لپاره تصمیمونه قوي دي. د اقلیم ملي اټکلونه د ملي اقلیم د انطباق او د اقلیمي مقاومت د پلانونو بنسټ جوړوي چې یو.اېن.اېف.سي.سي.سي ته یې راپور ورکول کېږي او د اقلیمي بدلونونو د حکومت‌منځي پلاوي په ارزونو کې کار ترې اخیستل کېږي.

=== ډیزاین ===
بېلابېل هېوادونه د خپلو ملي اقلیمونو اټکلونه له هم‌ګټو سره په تعامل چمتو کوي. دغه ډول هڅو مرسته کړې چې د هم‌ګټو اړتیاوې له اقلیمي معلوماتو سره غاړه غړۍ شي. پخوا د تعامل چوکاټونه نظرپوښتنې یا سروې‌ګانې، مرکې، پرېزېنټېشنونه، ورکشاپونه او نور موارد وو. دغه ډول متقابلو اړیکو نه یوازې دا چې د اقلیمي معلوماتو له اړوندو معلوماتو څخه د استفادې وړتیا ډېره کړه، بلکې د انطباق په پروژو کې یې د اقلیمي معلوماتو د استفادې د څرنګوالي له اړوندو بحثونو سره هم مرسته وکړه.<ref name=":0">{{Cite journal|last1=Skelton|first1=Maurice|last2=Porter|first2=James J.|last3=Dessai|first3=Suraje|last4=Bresch|first4=David N.|last5=Knutti|first5=Reto|date=2017-04-26|title=The social and scientific values that shape national climate scenarios: a comparison of the Netherlands, Switzerland and the UK|journal=Regional Environmental Change|language=en|volume=17|issue=8|pages=2325–2338|doi=10.1007/s10113-017-1155-z|pmid=32009852|pmc=6959399|issn=1436-3798|doi-access=free}}</ref>

== اوږدمهالې نړیوالې سناریوګانې ==
د ګلخانه‌يي ګازونو د انتشار د کمولو وړتیا د لېږد څو مهمو پړاوونو ته اړتیا لري: له دې ډلې د فوسیلي سون‌توکو کمول، د انرژۍ د هغو سرچینو تولید چې کم ګلخانه‌يي ګازونه خپروي، د انرژۍ نورو تامینوونکو ته بدلون او تر ټولو مهمه دا چې د انرژۍ په برخه کې سپما وشي. که فوسیلي سون‌توکي همدا ډول وسوځول شي او ژواک چاپېریال ته ولېږدي، د ګلخانه‌يي ګازونو د انتشار یا خپرېدو کمول به ډېر ستونزمن شي.<ref>{{cite news|title=By 2500 earth could be alien to humans|url=https://scienmag.com/by-2500-earth-could-be-alien-to-humans/|access-date=18 October 2021|work=Scienmag: Latest Science and Health News|date=14 October 2021}}</ref><ref>{{cite web|url=https://www.ipcc.ch/report/ar6/wg3/resources/spm-headline-statements}}</ref><ref>{{cite journal|last1=Lyon|first1=Christopher|last2=Saupe|first2=Erin E.|last3=Smith|first3=Christopher J.|last4=Hill|first4=Daniel J.|last5=Beckerman|first5=Andrew P.|last6=Stringer|first6=Lindsay C.|last7=Marchant|first7=Robert|last8=McKay|first8=James|last9=Burke|first9=Ariane|last10=O’Higgins|first10=Paul|last11=Dunhill|first11=Alexander M.|last12=Allen|first12=Bethany J.|last13=Riel-Salvatore|first13=Julien|last14=Aze|first14=Tracy|title=Climate change research and action must look beyond 2100|journal=Global Change Biology|year=2021|volume=28|issue=2|pages=349–361|doi=10.1111/gcb.15871|pmid=34558764|s2cid=237616583|language=en|issn=1365-2486}}</ref>

== د اقلیمي بدلونونو د کمښت سناریوګانې ==
د اقلیمي بدلون د کمښت سناریوګانې هغه احتمالي راتلونکي دي چې په هغو کې نړیواله تودوخه د قصدي اقداماتو لکه د فوسیلي سون‌توکو پر ځای د انرژۍ د سرچینو په کارولو سره کمېږي. دا داسې اقدامات دي چې انتشار تر ټولو کمې کچې ته راټیټوي تر څو د ګلخانه‌يي ګازونو انتشار په هغو کچو کې تثبیت شي چې د اقلیمي بدلونونو ناسمې پایلې محدودوي. د دغو سناریوګانو په مرسته د نړیوالو هیله‌مندیو د بېلابېلو کچو په چوکاټ کې پر یوه اقتصاد د کاربن د بېلابېلو بیو د اغېزو څېړنه شونې ده.<ref>Commonwealth of Australia, “Climate Change Mitigation Scenarios:  Modeling report provided to the Climate Change Authority in support of its Caps and Targets Review,” 2013. Retrieved 13 December 2018 from <nowiki>https://www.environment.gov.au/system/files/resources/a28424ae-cce9-48c9-aad2-56b3db0920a5/files/climate-change-mitigation-scenarios.pdf</nowiki></ref>

== سرچينې ==
