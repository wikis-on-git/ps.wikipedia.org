
'''ولي محمد توپان''' ([[زوکړه]] د ۱۹۱۹ زېږدي [[کال]] د [[می]] ۱۳، [[پېښور]] - [[مړينه]] د ۱۹۸۳ ز کال د [[سیپټمبر]] ۲۶) د [[پښتو ژبه|پښتو ژبې]] يو [[شاعر]] او د خدايي خدمتگارو د کاروان له مخکښانو څخه وو. 

==ولي محمد توپان د خدايي خدمتګارۍ د قافلې د مشال وړونکي مخکښنانو ځينې يو ؤ. د پېښور په شاؤ خوا کښې د خالصې علاقې په سردار ګړۍ نومې کلي کښې په ديارلسم مۍ ۱۹۱۹ميلادي دې نړې ته راغلې ؤ. لومړۍ يې د "ولي" په نوم شاعري پيئل کړه خو وروستو د مولانا ظفر علي خان په وېنا يې "طوفان" تخلص ونيوو. طوفان صېب د خواري کښو د خوځښت مرستيال هم پاتې شوې دې خو بيا خدايي خدمتګاري يې وظيفه شوه.د طوفان صېب د شاعرۍ لهجه تنده تېزه او رزميه ده ځکه خو د "طوفان" تخلص ورسره ډېر جوړيږي.هغه صحافتي چارې هم سر ته رسولې دي او په څو ورځپاڼو او رسالو کښې يې د ادارت ذمه وارۍ په ښه شان کړې دي.د طوفان صېب شاعرۍ کښې د پښتنو په زړونو کښې د قامي لړزان راپارولو چې کوم تکړه قوت پروت دې هغه ډيرو لږو ليکوالو ته نصيب شوې دې. د هغه شاعري د مېدانِ جنګ يوه داسې ټپه ده چې زلمو جزبو ته د استعمار د ړنګولو زور ورکوي او د خپلواکۍ د احساس بڅرو ته پوکي ورکوي. دې قامي لارښود او جنګېالې په ۲۶ستمبر ۱۹۸۳ع ددې فاني دنيا نه کوچ اوکړو. اروا دې ښاده وي! امين
   راځې چې د هغه يو خونده ور نظم " ملګرتيا" نه خوند واخلو: 
           تور له ځانه لرے کړه' رڼا سره ملګرے شه
          نورو پسې مه ورځه ' بابا سره ملګرے شه
          زه چې درته ستائم باچاخان نو دا مطلب مې دې
         ننګ سره پښتو سره حيا سره ملګرے شه
          ستَر پښتانۀ د خپلو مياندو چاته نه پرېږدي
         ځويه د ادکۍ پښتونخوا سره ملګرے شه
         بيم د بېدارۍ په سمه غر يې چې پوکلې دے
         قامه! د وطن هغه بينا سره ملګرے شه
         چا ورته ويئل چې له ګونګټه يارانه ښه ده
         ګل که ښکولول غواړې بورا سره ملګرے شه
         ستا د لويو لويو غرونو پنجې تر اسمانه ځي
         خيږه تاترې ته ثريّا سره ملګرے شه
        اوس خو د مغلو شيش محل ته لار آسانه شوه
         وير سره' ماتم سره' ژړا سره ملګرے شه
         خېټه د شپې وشلوه مرې د تېرو غوڅه کړه
         شوره د تېرو تورو برېښنا سره ملګرے شه
         خېر دے که امين او مستجاب مغل پالنه کړه
        ته د وخت اېمل سره' دريا سره ملګرے شه
         ژوند د قصابانو په جوسه کښې خلک نه مومي
         اے په ژوند ميئنه مسيحا سره ملګرے شه
         ولېږده ستومانه قافلې له سره ولېږده
         وخت د چوکېدو نه دې دنيا سره ملګرے شه


==اخځليک== 
۱- http://www.pashtoonkhwa.com/?page=eng&cnt=3456 

۲-
