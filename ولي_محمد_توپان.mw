
'''ولي محمد توپان''' ([[زوکړه]] د ۱۹۱۹ زېږدي [[کال]] د [[مې]] ۱۳، [[پېښور]] - [[مړینه]] د ۱۹۸۳ ز کال د [[سپټمبر]] ۲۶) د [[پښتو ژبه|پښتو ژبې]] يو [[شاعر]] او د خدايي خدمتگارو د کاروان له مخکښانو څخه وو. 

==مخينه== 

ولي محمد توپان د ۱۹۱۹ زېږدي کال د می مياشتې پر ۱۳ نېټه د پېښور په شاوخوا کې د خالصې علاقې په سردار گړۍ نومې کلي کې زېږېدلی وو. ولي محمد توپان د خدايي خدمتگارۍ د کاروان له مشال وړونکيو مخکښنانو ځينې وو. هغه لومړی د «ولي» په نوم شاعري پيل کړه، خو د مولانا [[ظفر علي خان]] په وېنا وروسته يې «توپان» تخلص ځان ته غوره کړ. توپان صيب د خواري کښو د خوځښت مرستيال هم پاتې شوی دی، خو بيا يې خدايي خدمتگاري دنده شوه.  

د توپان د شاعرۍ لهجه تنده، تېزه او رزميه ده، ځکه خو د «توپان» تخلص ورسره ډېر جوړېږي. هغه صحافتي چارې هم سرته رسولې دي او په څو ورځپاڼو او رسالو کې يې د ادارې دنده په ښه شان کړې ده. د نوموړي په شاعرۍ کې د پښتنو په زړونو کې د قامي لړزان راپارولو، چې کوم تکړه قوت پروت دی هغه ډيرو لږو ليکوالو ته نصيب شوی دی. د توپان شاعري د مېدانِ جنگ يوه داسې ټپه ده چې زلمو جزبو ته د استعمار د ړنگولو زور ورکوي او د خپلواکۍ د احساس بڅرو ته پوکي ورکوي. 

==مړینه== 

ولي محمد توپان، دې شاعر، قامي او ملي لارښود د ۱۹۸۳ زېږدي کال د سپټمبر پر ۲۶ له دې فاني [[نړۍ]] نه کوچ وکړ. اروا يې ښاده او [[جنت]] يې ځای شه. 

==د شعر بېلگې یې== 

راځﺉ چې د هغه يو خوندور نظم «ملگرتيا» نه خوند واخلو: 

 
           تور له ځانه لرے کړه، رڼا سره ملگری شه- 
          نورو پسې مه ورځه، بابا سره ملگری شه 

          زه چې درته ستائم باچاخان نو دا مطلب مې دې
         ننګ سره پښتو سره حيا سره ملګرے شه
          ستَر پښتانۀ د خپلو مياندو چاته نه پرېږدي
         ځويه د ادکۍ پښتونخوا سره ملګرے شه
         بيم د بېدارۍ په سمه غر يې چې پوکلې دے
         قامه! د وطن هغه بينا سره ملګرے شه
         چا ورته ويئل چې له ګونګټه يارانه ښه ده
         ګل که ښکولول غواړې بورا سره ملګرے شه
         ستا د لويو لويو غرونو پنجې تر اسمانه ځي
         خيږه تاترې ته ثريّا سره ملګرے شه
        اوس خو د مغلو شيش محل ته لار آسانه شوه
         وير سره' ماتم سره' ژړا سره ملګرے شه
         خېټه د شپې وشلوه مرې د تېرو غوڅه کړه
         شوره د تېرو تورو برېښنا سره ملګرے شه
         خېر دے که امين او مستجاب مغل پالنه کړه
        ته د وخت اېمل سره' دريا سره ملګرے شه
         ژوند د قصابانو په جوسه کښې خلک نه مومي
         اے په ژوند ميئنه مسيحا سره ملګرے شه
         ولېږده ستومانه قافلې له سره ولېږده
         وخت د چوکېدو نه دې دنيا سره ملګرے شه


==اخځليک== 
۱- http://www.pashtoonkhwa.com/?page=eng&cnt=3456 

۲-
