
'''ولي محمد توپان''' ([[زوکړه]] د ۱۹۱۹ زېږدي [[کال]] د [[مې]] ۱۳، [[پېښور]] - [[مړینه]] د ۱۹۸۳ ز کال د [[سپټمبر]] ۲۶) د [[پښتو ژبه|پښتو ژبې]] يو [[شاعر]] او د خدايي خدمتگارو د کاروان له مخکښانو څخه وو. 

==مخينه== 

ولي محمد توپان د ۱۹۱۹ زېږدي کال د می مياشتې پر ۱۳ نېټه د پېښور په شاوخوا کې د خالصې علاقې په سردار گړۍ نومې کلي کې زېږېدلی وو. ولي محمد توپان د خدايي خدمتگارۍ د کاروان له مشال وړونکيو مخکښنانو ځينې وو. هغه لومړی د «ولي» په نوم شاعري پيل کړه، خو د مولانا [[ظفر علي خان]] په وېنا وروسته يې «توپان» تخلص ځان ته غوره کړ. توپان صيب د خواري کښو د خوځښت مرستيال هم پاتې شوی دی، خو بيا يې خدايي خدمتگاري دنده شوه.  

د توپان د شاعرۍ لهجه تنده، تېزه او رزميه ده، ځکه خو د «توپان» تخلص ورسره ډېر جوړېږي. هغه صحافتي چارې هم سرته رسولې دي او په څو ورځپاڼو او رسالو کې يې د ادارې دنده په ښه شان کړې ده. د نوموړي په شاعرۍ کې د پښتنو په زړونو کې د قامي لړزان راپارولو، چې کوم تکړه قوت پروت دی هغه ډيرو لږو ليکوالو ته نصيب شوی دی. د توپان شاعري د مېدانِ جنگ يوه داسې ټپه ده چې زلمو جزبو ته د استعمار د ړنگولو زور ورکوي او د خپلواکۍ د احساس بڅرو ته پوکي ورکوي. 

==مړینه== 

ولي محمد توپان، دې شاعر، قامي او ملي لارښود د ۱۹۸۳ زېږدي کال د سپټمبر پر ۲۶ له دې فاني [[نړۍ]] نه کوچ وکړ. اروا يې ښاده او [[جنت]] يې ځای شه. 

==د شعر بېلگې یې== 

راځﺉ چې د هغه يو خوندور نظم «ملگرتيا» نه خوند واخلو: 

تور له ځانه لري کړه، رڼا سره ملگری شه - 
 نورو پسې مه ورځه، بابا سره ملگری شه 

زه چې درته ستايم [[باچا خان]] نو دا مطلب مې دی - 
ننگ سره، پښتو سره، حيا سره ملگری شه  
 
ستر پښتانه د خپلو مياندو چاته نه پرېږدي -  
زويه د ادکې، پښتونخوا سره ملگری شه 

بيم د بېدارۍ په سمه غر يې چې پوکلې دی – 
قامه! د وطن هغه بينا سره ملگری شه 

چا ورته ويل چې له گونگټه يارانه ښه ده – 
گل که ښکلول غواړې، بورا سره ملگری شه 

ستا د لويو لويو غرونو پنجې تر اسمانه ځي – 
خېږه تاترې ته ثريا سره ملگری شه 

اوس خو د مغلو شيش محل ته لار اسانه شوه – 
وير سره، ماتم سره، ژړا سره ملگری شه 

خېټه د شپې وشلوه مرۍ د تېرو غوڅه کړه – 
شوره د تېرو تورو برېښنا سره ملگری شه  

خېر دی که امين او مستجاب مغل پالنه کړه – 
ته د وخت اېمل سره، دريا سره ملگری شه  

ژوند د قصابانو په جوسه کې خلک نه مومي – 
اې په ژوند ميئنه مسيحا سره ملگری شه  

ولېږده ستومانه قافلې له سره ولېږده – 
وخت د چوکېدو نه دی، دنيا سره ملگری شه  
 
 

==اخځليک== 
۱- http://www.pashtoonkhwa.com/?page=eng&cnt=3456 

۲-
