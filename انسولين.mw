'''انسولين''' (''په انګرېزي: Insulin'') يو حيواني [[هورمون]] دی چې د بدن په [[مېټابوليزم]] او نورو کيميايي کړنو باندې اهمه اغېزه لري. انسولين د [[ځيګر]]، عضلاتو او شهمي ژونکې (سلولونه) د دې جوګه کوي چې له وينې نه [[ګلوکوز]] واخلي او په ځيګر او عضلاتو کې يې د [[ګلايکوجېن]] په توګه زېرمه کړي او همداشان د انرژي سرچينې په توګه شهميات و نه کاروي. کله چې انسولين په بدن کې نه وي (او يا هم لږ وي)، نو د بدن ژونکې (سلولونه) د وينې له بهير نه ګلوکوز نه شي اخيستلی، نو په دغه وخت کې بدن د انرژي د اړتيا د پوره کولو په خاطر له شهمياتو نه کار اخلي، مثلاً، د انرژي د سرچينې په ډول د مېټابوليزم لپاره د شهمي ووب نه، ځيګر ته د ليپيدونو لېږدېدل. دا چې د منځي مېټابوليکي مهار په تخنيک کې انسولين خپل ځانته ځانګړی ځای لري، خو دغه هورمون د بدن په نورو غونډالونو (د بدن ژونکو (سلولونو) کې د [[امينو اسيد|امينو اسيدو]] د جذبېدو کړنه) کې د کنټرولي سېګنال په توګه ځانته ځانګړی دريځ هم لري. دغه هورمون په بدن کې د ګڼ شمېر نورو انابوليکو اغيزو نه هم برخمن دی. کله چې د انسولينو د کنټرول کچه غورځېږي، نو په دغه وخت کې [[ډيابېټيز مېليټوز]] يا د شکرې ناروغۍ پېښېږي.

په طبي ډول انسولين د ډيابېټيز مېليټوز په درملنه کې کارېږي. د ډيابېټيز مېليټوز ۱ ډول ناروغۍ باندې اخته ناروغان د ژوندي پاتې کېدو لپاره د انسولينو ستنې ته اړتيا لري (چې اکثراً د پوستکي لاندې تذريق کېږي)، دا ځکه چې د هغوی بدن نور دا هورمون نه جوړوي. د ډيابېټيز مېليټوز ۲ ډول نارغۍ باندې اخته ناروغان د انسولينو په وړاندې مخنيونکي دي، او د همدې خاطر به د هغوی بدن د انسولينو د نسبي کمښت سره مخ شي؛ په ځينې نورو ناروغانو کې چې نورې درملنې ناکامه شي، نو په وينه کې د ګلوکوزو د کچې د کنټرول لپاره به آخر د انسولينو اخيستو ته اړ شي.

انسولين يو پېپټايډ هورمون دی چې له ۵۱ امينو اسيدونو نه جوړ دی او ماليکيولي وزن يې ۵۸۰۸ ډالټونه دی. دا هورمون د [[پانکراس]]، د [[لانګرهانز]] په ټاپوانو کې جوړېږي. د انسولين نوم هم د پانکراس د جوړېدونکې سلولي بڼې نه راوتلی، دا يو لاطيني نوم دی او له انسولا نه راوتلی او د ټاپو مانا لري.

د ژويو په بېلابېلو توکمونو کې د انسولين جوړښت ډېر لږ توپير لري. د ژويو له سرچينې نه لاس ته راغلي انسولين د انساني انسولينو سره څه نا څه په 'ځواکمنتيا' کې توپير لري (مثلاً، د کاربوهايډرېټو يا نشايستې د مېټابوليزم د کنټرول په اغېزمنتيا کې). [[پورساين]] (د خنځير نه لاس ته راځي) انسولين هغه ځانګړي حيواني انسولين دي چې د انساني انسولينو ته ډېر ورته والی او نژدېوالی لري.

== جين ==

[[پروانسولين]] د انسولين سزرځی دی چې د ''INS'' په کوډ د [[جين]] په بڼه څرګند شوی.<ref name="entrez">{{cite web | title = Entrez Gene: INS insulin| url =http://www.ncbi.nlm.nih.gov/sites/entrez?Db=gene&Cmd=ShowDetailView&TermToSearch=3630| accessdate = }}</ref><ref name="pmid6243748">{{cite journal |author = Bell GI, Pictet RL, Rutter WJ, Cordell B, Tischer E, Goodman HM | title = Sequence of the human insulin gene | journal = Nature | volume = 284 | issue = 5751 | pages = 26–32 | year = 1980 | month = March | pmid = 6243748 | doi = 10.1038/284026a0 | url =  }}</ref>

=== آلېلونه ===



== سرچينې ==


[[وېشنيزه:طب]]
[[وېشنيزه:درمل]]








[[af:Insulien]]
[[ar:إنسولين]]
[[ast:Insulina]]
[[az:İnsulin]]
[[bs:Inzulin]]
[[bg:Инсулин]]
[[ca:Insulina]]
[[cs:Inzulin]]
[[da:Insulin]]
[[de:Insulin]]
[[dv:އިންސިޔުލިން]]
[[et:Insuliin]]
[[el:Ινσουλίνη]]
[[en:Insulin]]
[[es:Insulina]]
[[eo:Insulino]]
[[eu:Intsulina]]
[[fa:انسولین]]
[[fr:Insuline]]
[[ga:Inslin]]
[[gl:Insulina]]
[[ko:인슐린]]
[[hr:Inzulin]]
[[id:Insulin]]
[[is:Insúlín]]
[[it:Insulina]]
[[he:אינסולין]]
[[pam:Insulin]]
[[ku:Însulîn]]
[[la:Insulinum]]
[[lv:Insulīns]]
[[lt:Insulinas]]
[[hu:Inzulin]]
[[mk:Инсулин]]
[[ml:ഇന്‍സുലിന്‍]]
[[ms:Insulin]]
[[nl:Insuline]]
[[ja:インスリン]]
[[no:Insulin]]
[[nn:Insulin]]
[[oc:Insulina]]
[[pl:Insulina]]
[[pt:Insulina]]
[[ro:Insulină]]
[[ru:Инсулин]]
[[sq:Insulina]]
[[simple:Insulin]]
[[sk:Inzulín]]
[[sl:Insulin]]
[[sr:Инсулин]]
[[su:Insulin]]
[[fi:Insuliini]]
[[sv:Insulin]]
[[th:อินซูลิน]]
[[tr:İnsülin]]
[[uk:Інсулін]]
[[ur:جزیرین]]
[[vi:Insulin]]
[[yi:אינסולין]]
[[zh:胰岛素]]
