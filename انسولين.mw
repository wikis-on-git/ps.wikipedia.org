'''انسولين''' (''په انګرېزي: Insulin'') يو حيواني [[هورمون]] دی چې د بدن په [[مېټابوليزم]] او نورو کيميايي کړنو باندې اهمه اغېزه لري. انسولين د [[ځيګر]]، عضلاتو او شهمي ژونکې (سلولونه) د دې جوګه کوي چې له وينې نه [[ګلوکوز]] واخلي او په ځيګر او عضلاتو کې يې د [[ګلايکوجېن]] په توګه زېرمه کړي او همداشان شهميات د انرژي د سرچينې په توګه و نه کاروي. کله چې انسولين په بدن کې نه وي (او يا هم لږ وي)، نو د بدن ژونکې (سلولونه) د وينې له بهير نه ګلوکوز نه شي اخيستلی، او په دغه وخت کې بدن د انرژي د اړتيا د پوره کولو په خاطر له شهمياتو نه کار اخلي، مثلاً، د انرژي د سرچينې په ډول، د شهمي ووب نه ليپيدونه، ځيګر کې د مېټابوليزم لپاره ورځي. دا څرګنده ده چې د اصلي مېټابوليکي کنټرول په کړنه کې انسولين خپل ځانته ځانګړی ځای لري، خو دغه هورمون د بدن په نورو غونډالونو (د بدن ژونکو (سلولونو) کې د [[امينو اسيد|امينو اسيدونو]] د جذبېدو کړنه) کې د کنټرولي سېګنال په توګه ځانته بېل دريځ خپل کړی هم دی. دغه هورمون په بدن کې د ګڼ شمېر نورو انابوليکو اغيزو نه هم برخمن دی. کله چې د انسولينو د کنټرول کچه وغورځېږي، نو په دغه وخت کې [[ډيابېټيز مېليټوز]] يا د شکرې ناروغۍ پېښېږي.

په طبي ډول انسولين د ډيابېټيز مېليټوز په درملنه کې کارېږي. د ډيابېټيز مېليټوز ۱ ډول ناروغۍ باندې اخته ناروغان د ژوندي پاتې کېدو لپاره د انسولينو ستنې ته اړتيا لري (چې اکثراً د پوستکي لاندې تذريق کېږي)، دا ځکه چې د هغوی بدن نور دا هورمون نه جوړوي. د ډيابېټيز مېليټوز ۲ ډول نارغۍ باندې اخته ناروغان د انسولينو په وړاندې مقاومت ښکاره کوي، او د همدې دليل په خاطر د هغوی بدن د انسولينو د نسبي کمښت سره مخ کېدلای شي؛ په ځينې نورو ناروغانو کې چې کله نورې درملنې ناکامه شي، نو په وينه کې د ګلوکوزو د کچې د کنټرول لپاره، د انسولينو اخيستو ته اړ شي.

انسولين يو [[پېپټايډ]] هورمون دی چې له ۵۱ امينو اسيدونو نه جوړ دی او ماليکيولي وزن يې ۵۸۰۸ ډالټونه دی. دا هورمون د [[پانکراس]]، د [[لانګرهانز]] په ټاپوانو کې جوړېږي. د انسولين نوم هم د پانکراس د جوړېدونکې سلولي بڼې نه راوتلی، دا يو لاطيني نوم دی او له انسولا نه راوتلی او د ټاپو مانا لري.

د ژويو په بېلابېلو توکمونو کې د انسولين جوړښت ډېر لږ توپير لري. د ژويو له سرچينې نه لاس ته راغلي انسولين د انساني انسولينو سره څه نا څه په 'ځواکمنتيا' کې توپير لري (مثلاً، د کاربوهايډرېټو يا نشايستې د مېټابوليزم د کنټرول په اغېزمنتيا کې). [[پورساين]] (د خنځير نه لاس ته راځي) انسولين هغه ځانګړي حيواني انسولين دي چې د انساني انسولينو ته ډېر ورته والی او نژدېوالی لري.

== جين ==

[[پروانسولين]] د انسولين سزرځی دی چې د ''INS'' په کوډ د [[جين]] په بڼه څرګند شوی.<ref name="entrez">{{cite web | title = Entrez Gene: INS insulin| url =http://www.ncbi.nlm.nih.gov/sites/entrez?Db=gene&Cmd=ShowDetailView&TermToSearch=3630| accessdate = }}</ref><ref name="pmid6243748">{{cite journal |author = Bell GI, Pictet RL, Rutter WJ, Cordell B, Tischer E, Goodman HM | title = Sequence of the human insulin gene | journal = Nature | volume = 284 | issue = 5751 | pages = 26–32 | year = 1980 | month = March | pmid = 6243748 | doi = 10.1038/284026a0 | url =  }}</ref>

=== آلېلونه ===



== پروټيني جوړښت ==
په شمزۍ لرونکيو ژويو کې د انسولينو ورته والی ډېر نژدې دی. بوين (Bovine) انسولين د انساني انسولينو سره يواځې په درې امينو اسيدونو کې توپير لري، همدا شان پورساين (porcine) انسولين په يوه امينو اسيد کې د انساني انسولين سره توپير لري. آن د ځينو ډول کبان هم د انساني انسولينو سره ورته والی لري چې په کلينيکي لحاظ انسانانو ته ګټور تمامېدلی شي. په بې شمزيو ژويو کې (د بېلګې په توګه، کانورهابدايټس اېلېګانس نېماټوډ) هم ځينې انسولينونه د انسانانو انسولينو سره نژدې والی، په سلولونو باندې يو ډول اغېزې او د جوړښت له مخې ورته والی لري. د بېلابېلو ژويو تر مېنځ د بشپړتابه په وختونو کې انسولينو يو څه نا څه په کلکه توګه خپل آرنی حالت ساتلی دی، او له دې نه دا څرګندېږي چې انسولين د ژويو په مېټابوليکي کړنو کې مرکزي حيثيت لري. د بېلابېلو ډولونو ژويو کې د پروانسولين، چې د دويم کچې هورمون دی، په سي-پېپټايډ (C-peptide) تړ (بانډ) کې ډېر توپير ليدل کېږي.

== جوړېدنه، فيزيولوژيکي اغېزې او کمېدنه ==
=== جوړېدنه ===
[[انځور:Insulinpath.png|thumb|400px|انسولين د توليدي لارې نه د لېږدېدو وروسته د ستر بدلون سره مخامخېږي. د انسولينو توليد او افرازېدنه يوه خپلواکه پروسه ده؛ جوړشوي انسولين د افرازېدلو انتظار باسي. دواړه، د سي-پېپټايډ (C-peptide) او رسېدلي انسولين په بيالوژيکي توګه فعاله وي. په همدې انځور کې سلولي توکي او پروټينونه د اندازې له مخې نه دي ښودل شوي.]]

انسولين په پانکراس کې توليدېږي او دا هورمون هغه وخت افرازېږي کله چې ګڼې پارېدنې راولاړې شي. په دغو کې د پروټينو جذبېدنه او په وينه کې د ګلوکوزو شتون شامل دي (له خوړو نه چې د هضمېدلو وروسته په ګلوکوزو بدلېږي  -- دا په ځانګړي توګه کاربوهايډرېټ يا نشايسته ده، که څه هم چې هر ډول خواړه ګلوکوز نه جوړوي او نه هم په وينه کې د ګلوکوزو کچه لوړوي). انسولين په هدفي سلولونو کې د يوه سګنال لېږدنې پېل کوي چې همدا سګنال د وينې له بهير نه د ګلوکوزو په اخيستنه او زېرمه کولو اغېزه ښکاره کوي. په پای کې انسولين د انتزالي حالت نه تېرېږي او د کمېدنې وروسته ځوابي اغېزه پای مومي.


== سرچينې ==
<references/>

[[وېشنيزه:طب]]
[[وېشنيزه:درمل]]

[[af:Insulien]]
[[ar:إنسولين]]
[[ast:Insulina]]
[[az:İnsulin]]
[[bg:Инсулин]]
[[bs:Inzulin]]
[[ca:Insulina]]
[[cs:Inzulin]]
[[da:Insulin]]
[[de:Insulin]]
[[dv:އިންސިޔުލިން]]
[[el:Ινσουλίνη]]
[[en:Insulin]]
[[eo:Insulino]]
[[es:Insulina]]
[[et:Insuliin]]
[[eu:Intsulina]]
[[fa:انسولین]]
[[fi:Insuliini]]
[[fr:Insuline]]
[[ga:Inslin]]
[[gl:Insulina]]
[[he:אינסולין]]
[[hi:इंसुलिन]]
[[hr:Inzulin]]
[[hu:Inzulin]]
[[id:Insulin]]
[[is:Insúlín]]
[[it:Insulina]]
[[ja:インスリン]]
[[jv:Insulin]]
[[ko:인슐린]]
[[ku:Însulîn]]
[[la:Insulinum]]
[[lt:Insulinas]]
[[lv:Insulīns]]
[[mk:Инсулин]]
[[ml:ഇന്‍സുലിന്‍]]
[[ms:Insulin]]
[[nl:Insuline]]
[[nn:Insulin]]
[[no:Insulin]]
[[oc:Insulina]]
[[pam:Insulin]]
[[pl:Insulina]]
[[pnb:انسولین]]
[[pt:Insulina]]
[[ro:Insulină]]
[[ru:Инсулин]]
[[simple:Insulin]]
[[sk:Inzulín]]
[[sl:Insulin]]
[[sq:Insulina]]
[[sr:Инсулин]]
[[su:Insulin]]
[[sv:Insulin]]
[[th:อินซูลิน]]
[[tr:İnsülin]]
[[uk:Інсулін]]
[[ur:جزیرین]]
[[vi:Insulin]]
[[yi:אינסולין]]
[[zh:胰岛素]]
