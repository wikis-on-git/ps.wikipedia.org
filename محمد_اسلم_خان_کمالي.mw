
'''محمد اسلم خان کمالي''' ([[زوکړه]] د ۱۸۸۶ زېږدي [[کال]] د [[جولای]] ۱۳، [[مردان]] - [[مړینه]] د ۱۹۶۲ زېږدي کال د [[نومبر]] ۲۳، مردان) د لوی [[افغانستان]] د [[پښتو ژبه|پښتو ژبې]] [[شاعر]] او [[لیکوال]] وو.  

==مخينه==

ارواښاد محمد اسلم خان کمالي د ۱۸۸۶ ز کال د جولای پر ۱۳ نېټه د مردان د بره خانخېلو د کمالزو په درنه کورنۍ کې د سردار خان کره زيږېدلی وو. هغه لوړې زده کړې د ايډورډ کالج کې ترسره کړې. 

محمد اسلم خان کمالي د پښتو، عربۍ، پاړسي انگريزۍ، فراسي ژبو په ليک لوست او ويلو کې ډيره پوهېده او په فراسي ژبه کې خو يې د هيگو انسټيټيوټ نه [[بری ليک]] (ډيپلوم) هم اخستی وو. سبربېره پر دې، هغه په ديني علومو هم پوهېده. کمالي د [[لندن]]، [[جرمني]] او [[هند]] ته سفرونه هم کړي ول.  ويل کېږي چې محمد اسلم خان کمالي په لندن کې د پښتو ژبې پروفېسر هم پاتې شوی وو. ارواښاد کمالي د پښتو ژبې نوميالی شاعر او ليکوال وو. لکه څنگه چې هغه د کمالزو له کورنۍ سره اړوندي (تعلق) درلود، نو پر دې بنسټ يې د ځان لپاره د کمالي لنډنوم (تخلص)خوښ کړی وو او په ادبي [[نړۍ]] کې يې د کمالي په نوم اوڅارتيا موندلی وه. 

==د محمد اسلم خان کمالي شاعري== 

شاعر کمالي په خپلو شعرونو کې په ډېره ښکلې او ساده ژبه کې د حسن و عشق، قيصې، سياسي، قومي، او ټولنيزې غوښتنې بيان کړې دي. د هغه په شاعرۍ کې ورځنۍ ترسکونې او محاورې هم موندل کېږي. ځنې مترنم بحرونه هم د کمالي صيب د شاعرۍ کمال دی. 

==د شعر بېلگې یې== 

==مدني اکر==  

==ليکلي او چاپ شوي نښيرونه يې== 

د ارواښاد محمد اسلم خان کمالي د شاعرۍ دوې ټولگې د « منتخبات کمالي » او « کليات کمالي » په نومونو سره چاپ شوې دي. د منتخبات کمالي يوه چاپي نسخه د شاعر او ليکوال [[ميا وکيل شاه فقيرخېل]] په [[کتابتون]] کې پرته ده. دا کتاب ۲۲۲ مخه لري او په دولسو څپرکيو وېشل شوی، چې پر حمدونو، نعتونو، مناجاتو، پښتني ملي او ادبي نظمونو سربېره، پند او نصحت، مينه، حسن او جمال نه ډک غزلونه او رباعيانې يې پکې ليکلي دي چې د ليکلو نېټه، ځای او مهال يې هم ورسره ليکلی دی. دا کتاب پر ۱۹۵۷ زېږدي کال چاپ شوی دی. 

==د شعر بېلگې يې== 

حمد اسلم خان کمالي د پښتنو د بې اتفاقۍ او بد حالۍ باندې په( ولې ) نظم کښې داسې ژړلي يو څو شعرونه ترې ليکم
منتشر قوم د پښتون پروت دې په ذلت کښې ولې
ټولې دنيا کښې پسمانده دی اخوت کښې ولې
د انسان قدر په تهذيب او تمدن باندې شي
پښتون دې خوښ په افتراق او په وحشت کښې ولې
د يار حسن سرخط سره داس ليکي
چې تشبيه له مې ګلاب ته وکتل
ګلاب لاس په دواړو غوږو کيښودل
راته يې ووې ولې ما رسوا کوې ته
ګران دې ستا ديار د مخ هسې کيدل
چې په سترګو يې نظر د نرګس پريوت
سر يې ښکته کړو له شرم و له خجل
چې نګهت يې د ګلشن لور ته رخ وکړو
په هر ګل راغې هيبت او لړزيدل
قدقامت يې چې په باغ کښې سروو وليد
يو په يو په ځمکه کښې ننوتل
اعلی لب يې فالوده ده د دمشق
له عنابه يې رنګ زيات دې يو په سل
خراماں چې وليدېشي په ګلګشت کښې
له درې زرکانو هېر کړي د تلو چل
نذاکت او نفاست يې بې عديل دی
نه پوهېږم په څه ورکړمه مثل
سر تر پايه مجسم ناز کرشمه دی
هميشه ترې حسن کاندي پټېدل
د اشنا اوصاف يې نه راځي شماره کښې
کمالي يې که د شمار سعي کا تل
د کمالي صيب نارينه اولاد نه وو دوه لوڼه يې وی يوه لور چې سعيده شعاع نوميده د خپل پلار په شان عالمه فاضله ميرمن وه د پښتو ژبې شاعره هم وه 
ارواښاد محمد اسلم خان کمالي په ۲۳ نومبر ۱۹۶۲ع په مردان کښې خاورو ته سپارلی شوی
