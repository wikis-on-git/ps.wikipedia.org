'''سيال کاکړ''' د کوټې سيمې يو له لومړنيو ليکوالانو دى چې د پښتو شفاهي ادبياتو پټه خزانه يې رابرسېره کړېده . 
پروفېسر ولي محمد خان چې دسيال کاکړ په نامه پېژنگلو لري په ۱۹۳۵ م کال د [[پشين]] په سرانانو کې زېږدلى.

== زده کړې ==
لومړنۍ زدکړې يې په خپل کلي او پشين کې ترسره کړې او وروسته د لوړو زدکړو لپاره دکوټې [[پېښور]] او د [[لاهور]] [[پنجاب]] [[پوهتنون]] ته تللى دى.

== دندې ==
په۰ ۱۹۶۴ م کال يې د استاد په توگه پر خپل کار پېل وکړ.نوموړي ولسي [[پښتو ادبياتو]] ته بې سارى خدمت کړى. 

== پښتو ادب کې ونډه ==
ښاغلي کاکړ د پښتو پر فولکلوري ادب او دغه ډول نورو ادبي برخو کې تر ۳۶ ډېر کتابونه ليکلي دي.دى د کوټې سيمې يو له لومړنيو ليکوالانو دى چې د پښتو شفاهي ادبياتو پټه خزانه يې رابرسېره کړېده .هغه له ژوبه تر بورى او دغه ډول له سيوۍ تر کندهار په لراو بر کې د ولسي ادبياتو ورکه شاعري په خپلو ليکونو کې د تل لپاره ژوندۍ وساتله.هغه تر خپله وسه د پښتنو په لر اوبر کې خوله په خوله ويل شوې لنډۍ، کاکړى غاړې ، ،انگۍ ،[[متلونه]]، [[ساندې]] ، برغازۍ ،چيغيان راټول کړي او د [[تاريخ]] پاڼو کې يې ژوندۍ ساتلي دي. 

==چاپ شوي آثار==

#غاړې د نوموړي لومړۍ کتاب 
#او غوره انځور دهغه وروستى کتاب
# د کوچينانو ادب
#پخوانۍ غاړې
#د کسې دلمنې پښتانه ليکوال
#ښتو او پښتانه په سويلي پښتونخوا کې 
#انگۍ
#چيغيان
#د کسې د لمنې پښتو ژورناليزم
#پښتني فولکلور 
#پښتني جام
#ملي دردونه
#غورځنگ
#ترينو
#کاکړۍ 
#کاکړي گړدود 
#فولکلوري طيب،
#فولکلوري سوغات
#پښتو نکلونه
#فولکلوري جواهر
#د کوچينانو ژبه
#ادبي انځور 
#سنگر
#نثري انځور او دغه ډول ځيني نور کتابونه يې ليکلي دي.

[[وېشنيزه:پښتانه شاعران]]
[[وېشنيزه:پښتانه ليکوالان]]
