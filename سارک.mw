'''سارک''' یا د سویلي اسیا لپاره د سیمه ایزی همکارۍ  ټولنه د ۱۹۸۵ میلادی کال د دیسمبر په اتمه نیټه د [[بنګلادیش]] د [[ډاکا]] په ښار کې د اوو (۷) سویلي اسیا هیودونو په غړیتوب جوړه شوه. د سویلي اسیا دغه اووه هیوادونه ( [[هندوستان]]، ب[[نګلادیش]]، [[پاکستان]]، [[بوتان]]، [[نیپال]]، [[سریلنکا]] او [[مالدویس]]) دی چی وروسته بیا د ۲۰۰۷ م کال د اپریل په دریمه نیټه افغانستان هم د سارک ټولنې غړیتوب ترلاسه کړ. چې په دې توګه په اوسنی وخت کې د سارک ټولنه اته (۸) غړی او نهه (۹) څارونکی (Observers)  لری.

د سارک څارونکی هیوادونه  [[(استرالیا]]، [[چین]]، ، [[ایران]]، [[جاپان]]، [[موریشیس]]، [[برما]]، [[سویلي کوریا]]، [[اروپایی اتحادیه|اروپایی ټولنه]] او [[د امریکا متحده ایالات]]) دی.  د یادلو وړ ده چې ځینې هېوادونه لکه چین، ایران او  برما د سارک ټولنې د غړیتوب لیواله دی همدارنګه ځینې هېوادونه لکه روسیه او اندونیزیا غواړی چې د سارک ټولنې د څارونکو دنده په غاړه واخلی.
== موخه ==

د سارک ټولنې لمړنۍ  او اساسی موخه د غړو هېوادونو تر منځ د همغږۍ او ګډکار له لارې د وټه ییز (اقتصادی) او ټولنیز پرمختګ چټک کول دی.
په ټولیز ډول د جنوبی اسیا هېوادونه د اقتصاد له پلوه کمزوری او د اقتصاد اصلی برخه یې کرهڼه جوړوی، له بل پلوه دا هم لیدل کیږی چې په نړۍ کې د اقتصاد اوسنۍ کړنلاره د وروسته پاتې هېوادونو په ګټه نه ده. ددی ستونزی عمده لامل دا دی چې  د شتمنو هېوادونو تر منځ (Protectionism) یا د ساتنې پالیسۍ(۱)   ورځ په ورځ زیاتیږی. ددغې ستونزی د اوارولو لپاره د سارک غړی هېوادونه غونډی کوی، د ستونزو په لارو چارو غور کوی او هڅه کوی چی داسې پریکړې وکړی چې نه یوازی دوی سره د اقتصاد په چټک پرمختګ کی مرسته وکړی بلکه د د سارک غړو هېوادونو تر منځ اقتصادی واټن هم کم کړی.
د سارک هیوادونه په خپل منځ کې د همکارۍ او همغږۍ لمن ورځ په ورځ پراخوی. ددوی ډیری هڅې د ټکنالوجۍ رواجول، د اقتصادی پرمختګ چټک کول، د معلوماتو خپرول، د ټولنیزو ستونزو له منځه وړل او د نشه یی توکو او ترهګرۍ ورکول دی. اما په دی ټولو کی دسارک د پام وړ دنده د سوداګریزو مرستو او همغږۍ ډېرول دی. د سارک په ټولنه کې د اقتصاد، سوداګرۍ، او صادراتو او وارداتو موضوعګانو ته د لمړیتوب په سترګه کتل کیږی.

که څه هم تر ۱۹۹۵ م کال پوری د سارک غړو هېوادونو ترمنځی سوداګرۍ د نړۍ د سوداګرۍ پنځه (۵) سلنه برابروله، خو بیا هم د سارک له خوا د  ساپتا(۲) (SAPTA) منځ ته راتلل د سارک د ټولنې ریښتینې پېل بلل کیږی.
== د سارک ټولنې د کار ډول ==

د سارک ټولنه د ۱۹۸۵ م کال راهیسې هرکال یا هر دوه کاله وروسته غونډه کوی، چې لمړنۍ ناسته یې د ۱۹۸۵ م په پای کی د ډاکا په ښار کې وشوه  او راتلونکې غونډه به یی په ۲۰۱۰ م کال په بوتان کې ترسره کیږی. دغه غونډی د غړو هېوادونو د مشرانو په راټولیدو د غړو هېوادونو د ښارونو څخه په یو ښار کې کیږی.  دسارک ټولنه په خپل تشکیل کې دولس (۱۲) کاری او تخصصی ډلی لری، چې هره یوه یی  په خپلو غونډو کی په اړونده راولاړو شوو ستونزو غږیږی، او د اوارولو هڅې یې کوی.
== ستونزې ==
د سارک ټولنې د پیل څخه شا او خوا (۲۴) کاله تیریږی، چی په دې ترڅ کې د ټولنې بریالیتوب او لاسته راوړنې د هیلو څخه ډېرې کمی وې. ددې ټولنې د نامؤثریت دلیل په تېرو کلونو کې د پاکستان او هندوستان ترمنځ د سیاسی اړیکو خرابوالی ګنل کیږی. ډیر ځله په دغه غونډه کې د سوداګریزو مسایلو پرځای سیاسی شخړو او سیمه ایزو نا ارامیو بحثونو ته ځای ورکړل شوی، نو په همدې اساس د سارک ټولنه په اقتصادی او سوداګری چارو کې د خنډونو سره مخ ده.
د سارک ټولنې ته اوسنی چلنج په سیمه کې د لوږې د منځه وړل دی او د همدې ستونزی د اوارولو لپاره د سارک غړی هېوادونه خپلمنځی همکارۍ ته تر هرڅه لمړیتوب ورکوی. 

# د ساتنې پالیسی یا (Protectionism): دا یو ډول پالیسی ده چې د یو هېواد په سوداګریز مارکیټ کې په بهرنیو مالونو دومره دروند محصول ایښودل کیږی چې باندنی هېوادونه په دغه مارکیټ کی تجارتی رقابت ونشی کړای.
# ساپتا يا  SAARC Preferential Trading Agreement هغه تړون دې چی په ۱۹۹۵ م کال کی د سارک غړو هېوادونو له خوا د خپل منځی سوداګرۍ د چټک کولو لپاره لاسلیک شو.

[[bg:Асоциация за регионално сътрудничество в Южна Азия]]
[[bn:সার্ক]]
[[cs:Jihoasijské sdružení pro regionální spolupráci]]
[[da:South Asian Association for Regional Cooperation]]
[[de:Südasiatische Vereinigung für regionale Kooperation]]
[[en:South Asian Association for Regional Cooperation]]
[[eo:Sud-Azia Unuiĝo por Regiona Kunlaboro]]
[[es:Asociación Sudasiática para la Cooperación Regional]]
[[fa:اتحادیه همکاری‌های منطقه‌ای جنوب آسیا]]
[[fr:Association sud-asiatique pour la coopération régionale]]
[[hi:दक्षिण एशियाई क्षेत्रीय सहयोग संगठन]]
[[id:SAARC]]
[[it:Associazione Sud-Asiatica per la Cooperazione Regionale]]
[[ja:南アジア地域協力連合]]
[[kn:ದಕ್ಷಿಣ ಏಷ್ಯಾ ಪ್ರಾದೇಶಿಕ ಸಹಕಾರ ಸಂಘಟನೆ]]
[[ko:남아시아 지역 협력 연합]]
[[lij:SAARC]]
[[lt:Pietų Azijos regioninio bendradarbiavimo asociacija]]
[[ml:സാർക്ക്‌]]
[[ne:दक्षिण एशियाली सहयोग सङ्गठन (सार्क)]]
[[new:सार्क]]
[[nl:Zuid-Aziatische Associatie voor Regionale Coöperatie]]
[[no:Den sørasiatiske regionale samarbeidsorganisasjonen]]
[[pt:Associação Sul-Asiática para a Cooperação Regional]]
[[rmy:Khetanipen la Sudutne Asiyako vash o Perutno Somkerdipen]]
[[ru:Ассоциация регионального сотрудничества Южной Азии]]
[[sd:سارڪ]]
[[su:Asosiasi Asia Kidul keur Sabilulungan Régional]]
[[sv:Sydasiatiska regionala samarbetsorganisationen]]
[[ta:தெற்காசிய நாடுகளின் பிராந்தியக் கூட்டமைப்பு]]
[[te:దక్షిణాసియా ప్రాంతీయ సహకార మండలి]]
[[ur:جنوبی ایشیائی علاقائی تعاون کی تنظیم]]
[[vi:Hiệp hội Nam Á vì sự Hợp tác Khu vực]]
[[zh:南亚区域合作联盟]]
