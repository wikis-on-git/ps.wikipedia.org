{{د کارپوه سکالو}}
[[دوتنه:Pierre Louis Napoleon Cavagnari.png|کيڼ|250px|بټنوک|پيېرې لويېس ناپولېيون کيوانارې]]
[[دوتنه:Pierre Louis Napoleon Cavagnari.jpg|کيڼ|250px|بټنوک|پيېرې لويېس ناپولېيون کيوانارې]]
[[دوتنه:Mohammad Yaqub Khan with British officers in May of 1879.jpg|کيڼ|250px|بټنوک|پيېرې لويېس ناپولېيون کيوانارې د [[امير محمد يعقوب خان|محمد يعقوب خان]] سره]]
'''پيېرې لويس ناپوليون کېوناري''' (۱۸۴۱ـ ۱۸۷۹) يو برتانوی پوځي سر بولندوی و . دی د کونټ لويس اډولف کېوناري ځوی و . په خټه د اټاليا د زړې کورنۍ چې پارما نومې سيمې پورې تړاؤ لري د بوناپارټ کورنۍ سره نژدې اړيکې درلودې او ده د هغه په اداره کې خدمت ترسره کړی و. کېوناري په کال ۱۸۳۷م زېږدي کې د يوې آيرلنډۍ ښځې سره واده کړی ، چې نوم ېې کېرولاین ليونزـ مونټګامېري ـ کېوناري و . هغه د جولای په ۴مه کال ۱۸۴۱م زېږدي کې د سټيني نومي سيمې کې په فرانسې کې زېږېدلې وه.

برسېره پر دې چې هغه د نورو برتانويانو پشان بې پرېتوب اختيار کړی و ، خو بیا هم د برتانوي ـ هند ختيځې کمپنۍ ته د يو پوځي په توګه ورغی . وروسته د اډيسکومب پوځي اکاډميۍ څخه د فارغېدو هغه د اودهـ سیمې د ۱۸۵۸ او ۱۸۵۹م زېږدي کلونو د بلواګرو پر وړاندې پوځي دنده ترسره کووله. په کال۱۸۶۱م زېږدي کې کېوناري د پنجاب په سيمه کې د مرستيال کمېشنر په توګه وګمارل شو.او په کال ۱۸۷۷م زېږدي کې مرستيال کمېشنر د پېښور سیمې کې مقرر شو چې برسېره پر خپلې پوځي دندې ېې د پښتنو په ژبې ، دود او قبايلو باندې هم مالومات راټولول.  


د سپټمبر ۱۸۷۸زېږدي کې دی د برتانوي پلان له مخې د افغانستان په ماموريت وګمارل شو چې په دې لړ کې د افغانانو لخوا ېې په خيبر دره باندې د تګ راتګ بډوالی وښودل شو. د مې مياشت په ۱۸۷۹م زېږدي کې انګرېزي ـ هندي پوځ افغانستان باندې يرغل وکړ او پدې وخت کې د افغانستان پاچا امير شېر علي خان په يوازې حالت کې مړ شوی و او د هغه ځوی امیر محمد يعقوب خان ېې ځای ناستی و . 
== امير يعقوب خان او د ګندمک تړونليک ==
د [[هند]] وايسرا په [[کابل]] کې د يعقوب خان د حکومت له پيل کېدلو سره سم هغه ته وليکل، چې باید د برتانيې يو دايمي هيات په کابل کې ومني. يعقوب خان دا خبره له هغو کسانو سره، چې د [[امير شېر علي خان]] سره د [[مزار شريف]] په سفر کې ملګري و، مطرح کړه او هغوی ټولو ورته ووېل، چې په برتانيه اعتماد ونه کړي او د روسيې سره دوستي وکړي. <ref>Sykes page 114</ref> البته [[امير محمد يعقوب خان|يعقوب خان]] د هغوی مشوره ونه منله او د انګرېزانو دا وړانديز ېې ومانه چې وېل ېې، د هغوی له قواؤ سره دې [[د ګندمک تړون|ګندمک]]  په سیمه کې وګوري مخکې له هغه چې يعقوب خان ګندمک ته ولاړشي ، هغوقبايلو ته ېې چې د انګرېزانو سره په جګړه لګيا وه، يوه اعلاميه خپره کړه. هغوی ته ېې ولیکل چې د کافرانو څخه ونه وېرېږﺉ او دې به د هغوی پر ضد د غازيانو يوه لويه قوه تنظيم کړي. البته دغه اعلاميه د انګرېزانو لاسته ورغله، خو د انګرېزانو له خوا ټاکل شوي استازي لويس کېوناري په هغې کې ری ونه واهه او د يعقوب خان سره ېې د ګندمک تړونلیک لاسلیک کړ. <ref>Afghanistan Mac Mann page 177</ref> د انګرېزانو له قوله چې د تړونلیک په هکله داسې وايي، ددې تړونلیک له مخې افغانانو د انګرېزانو استازي ته په کابل کې د اوسېدو اجازه ورکړه .کېوناري تر هرچا ښه پوهېده، چې افغانستان ته تلل او په کابل کې وظيفه اشغالول څومره د خطره ډک کار دی، مګر هغه خپل ځان او ملګري دې خطر ته ورکړل او د [[افغانستان]] د امير په دربار کې ېې د برتانيې استازيتوب ومانه. <ref>عين الوقايع ۱۸۸ مخ</ref>

== سرچينې ==
<references/>‎

[[de:Louis Cavagnari]]
[[en:Pierre Louis Napoleon Cavagnari]]
[[it:Pierre-Louis Cavagnari]]
[[ru:Каваньяри, Пьер Луи Наполеон]]
[[simple:Louis Cavagnari]]
[[sv:Louis Cavagnari]]
