ښاغلى '''عزت الله شمسزی''' پر  ۱۳۵۸ لیږدیز لمریز کال د لغمان ولایت د الینګار ولسوالۍ په کنده راجایي نومې کلي کې زیږېدلی دی. 


== زده کړې ==
ثانوي زده کړې یې په پښتونخوا کې د درسمندو کمپ په لېسه کې پای ته رسولې ، پر ۲۰۰۲ کال یې په پېښور پوهنتون کې د ژورنالیزم له څانګې څخه د لیسانس سند واخیست.
له اوو کالو راهیسې په فرهنګې کارونو بوخت دی ، د هیلې مجلې مرستیال ، د کاوون اوونیزې مسوول مدیر او همدا راز له ۲۰۰۳ م کال راهیسې په بیلابیلو نړیوالو ټولنو کې مطبوعاتي مسوول او ویاند چې اوس هم  د ملګرو ملتونو په یوه دفتر کې د مطبوعاتي مسوول او ویاند په توګه کار کوي . عزت الله شمسزى له ۲۰۰۰م میلادي کال راهیسې بېلابېلو ملي او نړیوالو ورځپانو ، مجلو او ویب پاڼو سره همکاري کوي . په درېيو ژبو [پښتو،  دري او انګلیسي] لیکنې کولای شي .

== چاپي اثار ==

د نورو فرهنګي منډو ترړو ترڅنګ یې یو شمېر کتابونه هم لیکلي چې په لاندې ډول دي:

۱-د نښترو او ګورګرو څو سندرې [ دلغمان د شاعرانو تذکره] چاپ.

۲-هنر او هنري  څرنګوالی (ناچاپ)

۳- کیسې او نقدونه [د بېلابېلو نړیوالو لیکوالو کیسې او پر کیسو یې نقدونه] ناچاپ

۴-دشعرونو یوه ټولګه [نوم مې لا ورته نه دې غوره کړی] ناچاپ
==اخځونه==
# http://samsoor.com/sheruna.php
