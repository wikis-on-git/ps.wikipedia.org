مولوي امیرخان متقي افغان سیاست وال او  د طالبانو د اسلامي غورځنګ  له رهبري اعضاو څخه دی چي  د افغانستان په مهمو سیاسي او اداري برخو کې یې کار او فعالیت کړی . 

== مخینه ==
مولوي امیرخان متقي په خټه سلیمانخیل د مرحوم حاجي نادرخان زوی  په ۱۳۴۹ هجري لمریز کال د کب د میاشتي په اومه نټیه د [[هلمند ولايت]] د [[نادعلي ولسوالۍ]] په زرغون کلي کي دنیا ته راغلی د ده پلرونه اصلا د [[پکتیاولایت]] اوسیدونکي و چي هلمند ته یې نقل مکان کړی.

== زده کړي: ==
مولوي امیرخان متقي خپلې لومړنۍ زده کړي د خپلي سیمي په ښوونځي او مسجد کې پیل کړي ، د کمونستانو له کودتا اود  شوروي له  یرغل وروسته اړ شو چي په ۹ نه کلني کې  له خپلې کورنۍ سره پاکستان ته هجرت وکړي هلته یې د دیني زده کړو لور ته مخه کړه د افغان مهاجرینو په مختلفو دیني مدارسو کې یې  [[صرف]] ، [[نحو]] [[منطق]]، [[بیان]] ، [[فقه]]، [[حدیث]] ، [[تفسیر]] او نور مروج علوم ولوستل او د دیني علومو د فراغت دستار یې پرسر کړ .

== څیرمه دندي : ==
نوموړی چي نوی ځواني ته ورسید  نو یې د شوروي پلوه  ولسمشر [[ډاکټر نجيب الله]]  په مشري کمونیستي رژیم په خلاف مسلح جهاد او سیاسي فعالیت پیل کړ په ۱۳۷۳ لمریز کال کې په هیواد کې د فساد او ګډوډۍ په مقابل کې د طالبانو اسلامي غورځنګ سر را پورته کړ نوموړي له  پیله له دي غورځنګ  سره یو ځای او د دغورځنګ په چو کاټ کې یې فعالیت پیل کړ.

د طالبانو له لوري د کندهار ښار له نیول کیدو څخه  وروسته  مولوي امیرخان متقي ته د طالبانو دعالی شوری د غړي توب ترڅنګ  په ۱۳۷۳ لمریز کال کې د کندهار د راډیو مسولیت هم ور و سپارل  شو. 

د ۱۳۷۴ لمریز کال د سرطان په میاشت کې متقي د کندهار د اطلاعاتو او کلتور د رئیس په حیث وټاکل شو.

د ۱۳۷۵ لمریز کال د میزان په میاشت کې چې کله پلازمینه کابل د طالبانو له لوري ونیول شو، متقي  په همدې میاشت کي د اطلاعاتو او کلتور د سرپرست وزیر په حیث وټاکل شو. نوموړي څو کاله د اطلاعاتو او کلتور د وزیر په حیث کار وکړ چې ورسره یې  د دطالبان د اسلامي امارت  ویاندي هم کوله او رسنیو ته یې دطالبانو مواقف اعلانول. 

مولوي امیر خان متقي وروسته د ۱۳۷۸ کال د عقرب په میاشت کي د چارو د ادارې د لوی رئیس په حیث وټاکل شو او له څه موده وظیفې ترسره کولو وروسته د ۱۳۷۸ هـش کال د حوت په میاشت کي د ښووني او روزني  د وزیر په حیث وټاکل شو چې  دا دنده یې په افغانستان  باندي د امریکایي یرغل تر وخته پوري سرته رسوله.  

مولوي متقي د هغه پلاوي مشرتوب هم درلود چې له شمالي ټلوالي  سره د خبرو لپاره د طالبانو د مشر ملا محمد عمر مجاهد لخوا تعین شوی و. د نوموړي تر مشرۍ لاندې یاد پلاوي له ټلوالي  سره د ازبکستان په تاشکند کې د ۶ + ۲ هیوادونو په ګډون او بیا د ترکمنستان په پلازمینه عشق اباد او بیا د اسلامی کانفرانس په منځګړیتوب د سعودي عربستان په جده کي مذاکرات ترسره کړل. د امریکایي یرغل په وړاندې د مقاومت  په مرحله کې مولوي امیر خان متقي ډیر کلونه د طالبانو  د فرهنګي کمیسیون مشر و. نوموړي په افغانستان باندي د امریکایې یرغل په وړاندي ډیری بریښنایی ، چاپي او تصویري شبکې را منځته کړې او له دې لاري یې د خپلو افرادو د مورال د لوړه ولو او د مخالف لوري د ځپلو په موخه پراخ رسنیز فعالیت رهبري کړ. 

په ۱۴۳۹/۹/۲۵ هـق نيټه د طالبانو د مشرتابه  د دفتر د ریس په حیث وټاکل شو او دوه کاله یې د طالبانو  د مشرتابه دفتر ریاست  چاري په غاړه درلودې  او ورسره له امریکایانو سره د مذاکراتو لپاره په ۲۰۱۹/۲/۱۲ م نیټه د مذاکره کوونکي پلاوي غړی هم وټاکل شو. نوموړی ته د بین الافغاني مذاکراتو لپاره د طالبانو لخوا د ټاکل شوي پلاوي غړیتوب هم ورکړل شو.

متقي د ۱۴۴۲/۵/۲۲ هـق نیټه چی د ۲۰۲۱/۱/۶/ م سره سمون خوري د طالبانو د دعوت، ارشاد، جلب او جذب کمېسیون د ریس په توګه وټاکل شو.

== ذوق : ==
ښاغلي متقي د تاریخ له مطالعې سره خاص علاقه ساتي، شعر یې خوښیږي او کله ناکله یې خپله هم لیکي، د نوي نسل او ځوان کهول د ښې روزني او لوړو زدکړو ښه فکر او درد ورسره دی، د ادارې د نظم په اړه خورا جدي دی، د نوموړي په اړه ویل کیږي چي د طالبانو د غورځنګ په منظم کولو او د غورځنګ لپاره د قوانینو او لوایحو په جوړولو کي یې د پام وړ رول لوبولی.

== مړینه: ==
