[[دوتنه:La Paloma (music).gif|کيڼ|250px|بټنوک|[[دوتنه:La paloma (Gitarre).ogg|noicon|کيڼ|140px]]<br>د له پلوما سندرې نوټ او کمپوز]]
'''له پلوما''' يوه ډېره مشهوره سندره ده چې ۱۴۰ کاله پخوا د يوه سپانيوي شاعر او کمپوزر [[سېبېستيان ايراديير]] لخوا په ۱۸۶۱ ز. کال کې د کيوبا د سفر نه وروسته، او د هغه د ناڅرگندې مړينې نه دوه کاله مخکې جوړه شوې. دا سندره په بېلابېلو ژبو ژباړل شوې او يا هم د همدې سندرې په طرز په نورو کلتورونو کې هم خپره شوې. دې سندرې دومره شهرت موندلی چې د نړۍ په بېلابېلو هېوادونو کې مينوال لري او په ډېرو ژبو اړول شوې هم ده.

دا سندره لومړی په مکسيکو کې ډېر شهرت ترلاسه کړ او بيا وروسته د نړۍ نورو برخو کې يې هم مينوال وموندل چې د هغو له ډلې [[افغانستان]]، [[مکسيکو]]، [[سپانيا]]، [[هوايي]]، [[فلپين]]، [[جرمني]]، [[رومانيا]]، [[زنزيبار]] او [[گوا]] هغه هېوادونه او ځايونه دي چې دا سندره پکې اړول شوې. همدا راز د امريکا نامتو سندرغاړي [[اېلوېس پرېسلي]] همدا سندره د ''نو مور'' ''(No More)'' په نامه جوړه او خپره کړه چې گڼ شمېر مينوال يې پيدا کړل، د افغانستان يوه نامتو سندرغاړي [[احمد ظاهر|احمدظاهر]] هم دا سندره په دري ژبه وييلې چې د سندرې نوم يې ''او دلبرا گر تو يار من باشي'' دی.
