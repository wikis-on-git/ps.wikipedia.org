پټوډي د [[هند|هندوستان]] په گورگاون ولسوالۍ، هرياڼا ولايت کې يو ښار (ټاون) دی. دا په تېرو وختونو کې یو ټولواک هېواد هم پاتې شوی دی. دا ټولواک هېواد په ۱۸۰۶ کې د يو پښتون اتل لخوا، چې فېض طلب خان نومېده، جوړ شوی وو او شاوخوا ۱۳۷ ک.م² سيمه کې پروت وو.

دا هېواد په ۷م اپرېل، ۱۹۴۸ کې د هندوستان سره يوځای کړی شو.

==ځمکپوهنه==

پټوډي په 28.32, 76.78 سيمه کې پروت دی. د سيند د سر څخه شاوخوا ۲۴۰ ميټره لوړ دی.

==وگړيزې خبرتياوې==

د هندوستان د ۲۰۰۱ د سرشمېرنې له مخې پټوډي شاوخوا ۱۶،۰۶۴ تنه اوسېدونکي لري، چې ۵۳٪ وگړي يې نرينه او ۴۷٪ يې ښځينه دي. شاوخوا ۵۷٪ خلکو يې زدکړه کړې ده، چې په هفو کې ۶۵٪ نرينه او ۴۸٪ ښځينه دي. په پټوډي کې شاوخوا ۱۷٪ وگړي د ۶ کالو نه ټيټ عمر لري. 

==د پټوډي سيمې تاريخ==

که څه هم دا سيمه (هېواد) وړوکی وو، خو د دې سيمې په شاهي کورنۍ کې ډېر مشهور کسان تېر شوي دي، لکه د کرېکېټ لوبغاړي، فلمي لوبگران، او داسې نور.
د دې کورنۍ دوه تنه د هندوستان د کرېکېټ مشران پاتې شوي دي.
د نواب افتخار علي خان کشر ورور نوابزاده شېر علي خان پټوډي، چې د برېټانيې په پوځ کې يو افېسر وو، پاکستان ته کډه وکړه او د پاکستان د پوځ مشر پاتې شوی دی.

د دې کورنۍ نوموتي غړي په لاندې ډول دي:


* [[افتخار علي خان پټوډي]] (د کرېکېټ لوبغاړی)
* [[ساجده سلطان]] (د بهوپال بېگم)
* [[نوابزاده شېر علي خان]] (د پاکستان د پوځ مېجر جنرل)
* [[منصور علي خان]] (د کرېکېټ لوبغاړی)
* [[شرميلا ټگور]] (فلمي لوبگره)
* [[سېف علي خان]] (نوموتی فلمي لوبگر)
* [[سوها علي خان]] (فلمي لوبگره)


[[وېشنيزه:د هند ولسوالۍ]]
