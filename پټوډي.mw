پټوډي د هندوستان په ګورګاون ولسوالۍ، هرياڼا ولايت کې يو ښار (ټاون) دی. دا په تېرو وختونو کې یو ټولواک هېواد هم پاتې شوی دی. دا ټولواک هېواد په ۱۸۰۶ کې د يو پښتون اتل لخوا، چې فېض طلب خان نومېده، جوړ شوی وو او شاوخوا ۱۳۷ ک.م² سيمه کې پروت وو.

دا هېواد په ۷م اپرېل، ۱۹۴۸ کې د هندوستان سره يوځای کړی شو.

==ځمکپوهنه==

پټوډي په 28.32, 76.78 سيمه کې پروت دی. د سيند د سر څخه شاوخوا ۲۴۰ ميټره لوړ دی.

==وګړيزې خبرتياوې==

د هندوستان د ۲۰۰۱ د سرشمېرنې له مخې پټوډي شاوخوا ۱۶،۰۶۴ تنه اوسېدونکي لري، چې ۵۳٪ وګړي يې نرينه او ۴۷٪ يې ښځينه دي. شاوخوا ۵۷٪ خلکو يې زدکړه کړې ده، چې په هفو کې ۶۵٪ نرينه او ۴۸٪ ښځينه دي. په پټوډي کې شاوخوا ۱۷٪ وګړي د ۶ کالو نه ټيټ عمر لري. 

==د پټوډي سيمې تاريخ==

که څه هم دا سيمه (هېواد) وړوکی وو، خو د دې سيمې په شاهي کورنۍ کې ډېر مشهور کسان تېر شوي دي، لکه د کرېکېټ لوبغاړي، فلمي لوبګران، او داسې نور.
د دې کورنۍ دوه تنه د هندوستان د کرېکېټ مشران پاتې شوي دي.
د نواب افتخار علي خان کشر ورور نوابزاده شېر علي خان پټوډي، چې د برېټانيې په پوځ کې يو افېسر وو، پاکستان ته کډه وکړه او د پاکستان د پوځ مشر پاتې شوی دی.

د دې کورنۍ نوموتي غړي په لاندې ډول دي:


* [[افتخار علي خان پټوډي]] (د کرېکېټ لوبغاړی)
* [[ساجده سلطان]] (د بهوپال بېګم)
* [[نوابزاده شېر علي خان]] (د پاکستان د پوځ مېجر جنرل)
* [[منصور علي خان]] (د کرېکېټ لوبغاړی)
* [[شرميلا ټګور]] (فلمي لوبګره)
* [[سېف علي خان]] (نوموتی فلمي لوبګر)
* [[سوها علي خان]] (فلمي لوبګره)


[[وېشنيزه:د هند ولسوالۍ]]
