#REDIRECT [[ليکوال]]
لیکوال د ټولنیزو وګړو د احساساتو، دودونو، مقدساتو، انګېرنو، ننګېرونو، او افکارو انځورګر دی، هغه څوک دی چې تل هڅه کوي د خپلو وګړو هیلې او امیدونه بیان کړي، هغه څوک چې د ټولنې د کلتوري او فرهنګي شتمنیو ساتونکی ګڼل کیږي، هغه څوک چې د یوې سالمې او متمدنې ټولنې په جوړښت کې په پراخه پیمانه ونډه لري، هنداره ده چې مونږ ته خپله څېره په ریښتینې توګه ښکاروي، لیکوال هم د خپلې ټولنې د وکړو درودنه او ناخوالې د خپل قلم د اوښکو په بهولو د کاغذ پر مخ په همدې ډول ښيي، هغه څوک چې تل هڅه کوي خپله ټولنه له تیارو څخه د رڼاګانو په لور وباسي، د لیکوال برکت دی چې د ټولنې د نامتو شخصیتونو کړه وړه، کارنامې، او نوښتنونه د خپلو لیکنو په واسطه راتلونکو نسلونو ته پریږدي تر څو چې هغوی عبرت ځینې واخلي، لیکوال د ټولنې د پراختیا او پرمختیا د رازونو ویاند دی، هغه څوک چې د ټولنې د وګړو خوښي خپله خوښي ګڼي، هغه اتل دی چې د خپلو مادي او معنوي شتمنیو ساتنه یې د قلم په مټ کړې، هغه څوک چې خپله ټولنه یې د پردیو له فرهنګي او فکري یرغلونو د خپل قلم په ژبه ژغورلې ده، دا دومره درناوی چې لیکوال یې نن سبا په ټولنه کې لري دا د قلم برکت ده چې له انساني ذکاوت سره یې د پیوستون له کبله د لیکوال مقام دومره اوچت کړی دی، لیکوال باید خپل قلم هیڅکله خرڅ نه کړي هغه یو مشهوره وینا ده چې وایي ( قلم ماتیږي خو خرڅیږي نه) لیکوال باید تل حقایقو ته پاملرنه وکړي او په خپل قلمي جد او جهد کې د حقیقت ملاتړ وکړي، لیکوال باید د تل له پاره خپله بي طرفي ثابته کړي.

لیکوال: صدیق الله "افغان"
