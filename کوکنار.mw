'''کـوکــنار''' چې لاتين نوم یې papaver somniferum  دي او دخوب راوړنکي معنا ورکوي د کوکنارو بوټى د يو کلنو ګياوو له جملي څخه دي لوړ والي یې ١٠٠-١٥٠ سانتي مترو پوري رسيږي . نرئ ساقه لري او پاڼي یې  شين خړ ته ورته رنګ لري او په متناوب ډول سره پورته طرف ته خپري شوي وي پاڼي یې ښويه او بي ويښتانو وي د بعضو بوټو د پاڼو په لاندي برخه کي کوچني کوچني ويښتان وي چې د پاڼي قاعده یې ٣٠ سانتي متره طول لري او هره پاڼه یې  د اري د غاښونو  په څير بيضوي شکله جوړښت لري ( د بورس په څير)  د پاڼي د منځنئ برخي طول یې ٢٥ سانتي متره او پورتني برخه یې ١٠ سانتي متره طول لري . د پاڼي په منځ کي زيات کوچني کوچني رګونه موجود دي چې دغه پاڼه موج داره وي د پاڼي اخرنئ برخه د بوټي ساقه پوښوي .
کوکنار چې دهقانان یې د مني په موسم کي کري او د پسرلي په موسم کي تري خپل محصول لاسته راوړي بعضي بوټي یې يو او بعضي یې څو انشعابي ساقي پيدا کوي چې هريو بوټي یې ديو څخه تر لسو عددو پوري ګلان کوي چې دغه ګلان مخکي له غوړيدو څخه نرم وي لومړي غوټي وي چې دغه غوټي شين رنګ او بيضوي شکل لري د سر په برخه کي غونجه وي چې د هري غوټي طول ٣-٥.٤ سانتي متره پوري رسيږي .
غوټي وروسته د څو ورڅو څخه ګ ل کيږي ګل په ترتيب سره څلور پاڼي لري بعضي یې  له دغو ګلانو څخه سپين ، سور او نور بيلابيل رنګونه لري دغه ګلان دوه ډوله وي يویې منفرد (١)  او بل یې  خوشه یې ډوله وي چې دساقي په قاعده کي قرار لري د ګل د پاڼي صفحه بيضوي شکله وي چې ١٠ سانتي متره طول لري او قاعده یې کوچني ده . د ګل مرکزي برخه د Carpule))په نوم ياديږي .
ګل وروسته د څو وروځو څخه غورځيږي او غوزه منځته راځي چې د غوزي د سر برخه پري پري او دچارګل په رقم وي داخلي برخه یې هم پردي پردي وي چې د هغه په منځ کي د کوکنارو دانه يعني خشخاش شتون لري . د کوکنارو د بوټي غوزه کروي او بعضي یې بيضوي شکل لري چې ٥ سانتي متره قطر لري د غوزي تخم يا دانه زيات غوړ لري چې دترياکو توليدونکي نوعي یې سپين ، ژير روښان رنګ لري او د شحمو توليدونکي نوعي ئئ خړ ، ابي يا تور رنګ لري . 
يو بله ګياه چې د کوکنار و په شکل په پټيو ، دشتو او سيوري لرونکي ځايونو کي راشنه کيږي چې د  Papaver rhoeas  په نوم ياديږي .
طول یې د ١٠-٢٥سانتي متره پوري رسيږي د دغه بوټي پاڼه ويښته لرونکي ده ساقه یې نرئ او پاڼه یې  زياتره د ساقي په قاعده کي شنه کيږي د پاڼي شکل یې اره ماننده دي ګلان یې قرمزي رنګ لري اکثره یې يو ګل کوي مګر ځيني یې څو ګلان هم کوي ګل یې بي بويه وي د دغه بوټي دانه د خشخاش سره مشابه ده غوزه یې هم عينآ د کوکنارو په رقم ده ولي يوه اندازه د کوکنارو څخه کوچنئ ده د دي په ترکيب کي يو لکالویېد رياډين (Rheadine)  چې فارمول ئئ C12H12O6  دي او دوه اسيدونه Rheadique acid  او بل ئئ Papaverique acid   شامل دي د مسموميت فيصدي یې ترياکو ته ورته ده چې په طبابت کي ددغه ګيا ه دګل څخه د اراموونکي مادي په حيث کار اخلي .
د کوکنارو په غوزه کي د اوبو د فيصدئ مقدار ديارلسو ته رسيږي او د الکلويدونو د فيصدئ مقدار یې  په لاندي جدول کي ښودل شوي .
شمآره	آلکلویېد 	د فيصدئ مقدآر 
١	مورفين 	٠،٣-  ٠،٦
٢	نوسکآپين يآ نارکوتين	٠،٠٨
٣	کودين	٠،٠٧
٤	پآپآورين	٠،٠٥
همدآر نګه د خشخآش دآنه د ٤٠-٥٠% پوري د شحمي تيزابونو لرونکي ده چې اساسآ د تراي ګليسرايد ، لينو ليک اسيد او اوليک اسيد څخه ترکيب شوي ده .
د کوکنارو جغرافيوي انتشار :-  دغه بوتي زياتره په ګرمو ، معتدلو او حتي په يخو منطقو کي هم پيدا کيږي دغه بوټي په وحشي ډول سره نه دي ليدل شوي. د پخوا زمانو څخه راپدي خوا د نړئ په بيلابيلو منطقو کي د دغه بوټي کښت رايج دي د ترياکو او تيلو توليدونکي  نوعي یې زياتره په ترکيه ، افغانستان ، چېن ، ايران او هند کي کرل کيږي .
د نيويارک د پروتوکول مطابق کوم چې په ١٣٥٣ م کال کي تر سره شوي وو د کوکنارو کرل او دترياکو توليد يواځي په اوو ملکونو پوري منحصر وو چې دغه ملکونه  له يونان ، ايران ، ترکيه ، هند ، بلغاريا ، يوګوسلاويا او پخوا ني شوروي اتحاد څخه عبارت وو . له پورته ملکونو څخه علاوه د کوکنارو کرل او د ترياکو توليد په غيري قانوني ډول سره د نړئ يه يو زيات شمير هيوادونو کي تر سره کيږي چې له برما ، تايليند ، لاوس ، پاکستان ، هند ، افغانستان او مکسيکو څخه عبارت دي ولي بد بختانه چې د نړئ په بعضو ممالکو کي اوس هم دغه کښت او تو ليد دوام لري چې د جملي څخه یې يو هم افغانستان دي.
