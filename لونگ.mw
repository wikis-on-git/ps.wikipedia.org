[[دوتنه:Koeh-030.jpg|بټنوک|کيڼ|لوونگ]]
'''لونگ''' يو وږمين [[بوټی]] دی چې د مسالې او درملو په توگه هم کارېږي.

لونګ هغه دانه ده چې توریا قهوه‎یي رنګ لري او په انګریزي کې ورته (clove) وايي چې په اومه حالت کې تر ډېره شنه او سره ښکاري. دا بوټی تر ډیره د [[هند]] په سویل، اندونیشیا او ملیشیا کې شهرت لري او ډېر پخوا ترې کار اخیستل شوی دی. 

ویل کېږي چې په اندونیشیا او ملیشیا هېوادونو کې خلک د لونگو سگرټ هم څکوي. د آسیا په سویلي هېوادونو کې تر ډېره خلک د نورو مسالو سره یو ځای په خوړو کې له لونگو کار اخلي او په ټېره بیا له لونگو د عطرو، [[چای]]، درملو او کریمونو په جوړولو کې کار اخلي چې خوشبویه شي. 

د [[افغانستان]] په پښتني سیمو لکه خوست، لوگر، پکتیا، پکتیکا، غزني، کندهار، زابل، ننگرهار، لغمان او کونړ کې خلک او په تیره بیا کوچیان لونگ د ښکلا او خوشبویې لپاره کاروي. په یادو ولایتونو کې پېغلې او ناوې له لونگو امیلونه او ځونډي جوړوي چې بیا یې پر کمیس ټومبي. له لونگو جوړ شوي امیل ته په پښتو کې [[لونگین]] وایي چې په پخوا وختونو کې لونگين د ناوې د پسول يوه لازمي برخه وه. په خوست کې کله چې ناوې د خاوند کور ته ځي نو د لونگو دوې وړې کڅوړې د ډالۍ په توگه ورکوي. باید وویل شي چې لونگ تیز بوی لري او په کوم صندوق کې چې وریښمینې جامي پرتې وي او ورسره لونگ ایښودل شوي وي، هغه جامې له چينجيانو او پويه څخه خوندي وي. 

==لونگ په پښتو لنډيو کې== 

سپوږمیه سروهه راخیژه
یار دلونګو لوکوي ګوتې ریبینه
لونګ کرمه لوبه ګډ کړم
چې لو مې ګډکړ یاره تا به راولمه
داته چې لاړې مساپرشوې
د شنو لونګو کښت به څوک ریبي مینه
بارانه مه اوره لږتم شه
لیلا لونګ په درمندو شیندلي دینه
که چا لونګ لېدلې نه وي
پېغله خولې که د لونګو بوی یې ځینه
په غرونو تورې لړې راغلې
ښکته یې یووړل د لونګو درمندونه
خاونده بیا دې پسرلۍ کړو
له وچه ډاګه د لونګو بوی راځینه
خلک مې توره توره بولي
تورخو لونگ دي پا چاهان یی بویوینه
ټینګه می مه نیسه په غیږ کی
سبا به بوی دلونګین درڅخه ځینه
دلونګین په لړ راخیژه
په اوږۍ شپه کړه دچارګل وکړه سیلونه
تور لونګین په ژړا راغى
ماته روپۍ په سينه ځاى نه راکوينه
یار که مي تور دي څه پیغور دي
تور خو لونګ دي باچاھان یې بویوینه
هلک چې تور شي لونګين شي
نجلۍ چې توره شي بنګړي دې خرڅوينه
ته چې راځې ما به خبر کړې
چې په پالنګ درته لونګ وغوړومه
ما په سینه لونګ کرلي
که لو مې ګ‌‌‌‌‌‌ډ کړو یاره تا به راولمه
کشمالي وکرئ عالمه
نجونې مغروره شوې لونګ نه بویوینه
پلار مې لونګ کرلي ندي
چې هره ورځ به درته من،من درلیږمه
سبا به بیا بازار ته لاړ شې
د لونګین ځونډي دې کم راوړي دینه
مخې ته راغله راته ژاړي"
د لونګین نه مې ځونډي شلېدلي دینه
زما جانان له رنګه تور دی
په څلویښتی کې مور لونګ ورکړي دینه.
چې په لونګو دې مشهور کړم
اوس په سینه ټالونه راکړه ګني مرمه.
د لونګین جانان لپاره
خپلو پټو کې د لونګو باغ کومه.
له رنګه توره غنمرنګه
توره لونګه لیونۍ در پسې شومه.
په سينه يو لالی ځايېږي
زه لونګين او لالی دواړه ځايومه.
ما په سینه لونګ کرلي
که لو مې ګ‌‌‌‌‌‌ډ کړو یاره تا به راولمه.
دا نیمه شپه ده غله لگیږی
د لونگین مېرمنې وشمېرہ لړونه
د زنې خال دې داسي ښکاري
لکہ مستو ته چې لونگ پرېوتے وینه
ماته لونګ په چیلم کښيږدئ
ناکارې بنګې د يار غم نۀ غولوينه
د لونگین امېل بۀ جوړ کړم.
زۀ مې لالی د زرګر نۀ محتاجومه
بنګ ئې پخپله یار له ورکړل
بیا ئې نارې کړې چې مې یار لېونے شونه
دا نیمه شپه بوئ دلونگو
لکه د عطرو بارانونه شوي دینه 

 
== انځورتون ==
<gallery>
دوتنه:Koeh-030.jpg|<!-- thumb|left|180px|_Gewürznelken_-Arbo (''_Syzygium_ _aromaticum_''), _Illustration_ -->
دوتنه:Driedcloves.JPG|<!-- thumb|left|180px|Sekigita (kariofiloj, kariofas, kariofilujoj, kariofilujas) -->
دوتنه:Gewuerznelken.jpg|<!-- thumb|left|180px|_Getrocknete_ _Gewürznelken_ -->
</gallery>
