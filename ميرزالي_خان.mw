[[دوتنه:Mirza-Ali-Khan-Faqir-of-Ipi.jpg|thumb|200px|ايپي فقير]]
فقير  د عربئ ټکې دې او مطلب یې د غریب يا روحاني سړي کیږي، خو د ټکې په پښتو کښې هم مستعمل دې- ايپي د شمالي  وزيرستان يو کلي نامه ده چه د بنو او رزمک واټ باندې پروت دې او دغه د ايپي فقير اوسيدنې ځائی وو-

د ايپي فقير اصلي نوم مرزا علي خان وو- اګرچه  هغه  صحيح  زيږيدنی کال  نه  دې معلوم خو دومره معلومه  ده  چه ۱۸۹۲ - ۱۸۹۷  کالو پر مينځ  کښې د توري خیل  وزیرو د مداخیل  برخه کښې د بنګل خیل  خاندان کښې  پیدا شوی وو- پر  دې کلي کښې هغه  ورو ورو په داوړو قام کښې د برخې څښتن  یا بزرګ  مشهور شو- 

مارچ ۱۹۳۶ کښې بنو کښې يوه واقعه وشوه  چه  د ايپي فقير ژوند لاره یي بدله کړله- د واقعه د یوې ښځې اسلام بي بي محاکمه  وه- د پنځلس کالنه  ښځه، چه مخکښې هندو وه او د يو هندو میرمن وه، د یو ښوونځۍ پښتون ښوونکي سره وتښتيده مسلمانه شوه او نوم یې د چند بي بي نه  پر  اسلام  بي بي  واړاوه- دا محاکمه هندو وګټله  اسلام  بي بي  هغه  ته  واپس کړې شوه او پښتون  ښوونکي  بندي  شو-

دغه خبرې  د  سيمې خلق  ډیر  په  غصه  کړل او ايپي فقير په وینه او مشرۍ یې دا انګریزانو پر  ضد جنګ شرو کړلو- انګریزانو  پر  دې جنګ  کښې ۳۶ بټالین  پیاده  ځواک، نږدې خپل ټول  هوايي ځواک،او توپخانې  او کمکي ځواک یو ښه برخه پر  شمالي وزیرستان کښې استعمال  کړله- دا جنګ یو کال  وشو انګریزانو ډیر کوشش  وکړو چه  ايپي  فقير  ونیسي خو دې کښې بریالي  نه  شو- او ايپي  فقير د وزیرستان  پر  غرونو کښې  پټ  شو-

پر دوم  نړۍ جنګ  کښې دا متحده  قواو (المان، ایټالیې، او نور) دا کوشش  وو چه د ايپي  فقير پر مشرۍ  دا پښتونخوا پښتانهء د هند د انګریزانو پر  ضد راوچت کړي  خو چه کله  المان  پر  روسیه  حمله وکړله نو د کار نشونې  پاتې  شو-

کله  چه ۱۹۴۷ کښې  پاکستان  د انګریزانو میراث  مالک  شو، نو ايپي  فقير پښتنو دې  پاره  بیل  هیواد اوغوښتهء، هغه  دا پښتونستان  اعلان  وکړ هغې ملي جرګه  ئې جوړه کړله  او پخپله   دې  د پښتونستان   ولسمشر  شو- کال ۱۹۴۸  کښې  ايپي  فقير  دته خیل  ونیو- اګرچه  پاکستان کښې د انګریزانو په شان  زور نه  وو خو د انګریزانو  پر  شان  ئې  پر  وزیرو باندې  هوائي  بریدونه  کول-

ايپي  فقير  کال ۱۹۶۰   کښې  مړ شو- 
-

[[en:Faqir of Ipi]]
[[ur:فقیر ایپی]]
