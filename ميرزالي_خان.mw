[[دوتنه:Mirza-Ali-Khan-Faqir-of-Ipi.jpg|thumb|200px|ايپي فقير]]
فقير د عربئ ټکې دې او مطلب یې د غریب يا روحاني سړي کیږي، خو د ټکې په پښتو کښې هم مستعمل دې- ايپي د شمالي  وزيرستان يو کلي نامه ده چه د بنو او رزمک واټ باندې پروت دې او دغه د ايپي فقير اوسيدنې ځائی وو-

== مخينه ==
د ايپي فقير اصلي نوم مرزا علي خان وو- اگرچه  هغه  صحيح  زيږيدنی کال  نه  دې معلوم خو دومره معلومه  ده  چه ۱۸۹۲ - ۱۸۹۷  کالو پر مينځ  کښې د توري خیل  وزیرو د مداخیل  برخه کې د بنگل خیل  خاندان کې  پیدا شوی وو- پر  دې کلي کې هغه  ورو ورو په داوړو قام کې د برخې څښتن  یا بزرگ  مشهور شو-

مارچ ۱۹۳۶ په بنو کې يوه واقعه وشوه  چې  د ايپي فقير ژوند لاره یي بدله کړله- دا پېښه د یوې ښځې [[اسلام بي بي]] محاکمه  وه- دا پنځلس کلنه  ښځه، چې مخکې هندوه وه او د يو هندو میرمن وه، د یو ښوونځي پښتون ښوونکي سره وتښتيده او مسلمانه شوه او نوم یې د چند بي بي نه  پر  اسلام  بي بي  واړاوه- دا محاکمه هندو وگټله اسلام  بي بي هغه ته واپس کړې شوه او پښتون ښوونکی بندي شو-

دغه خبرې  د  سيمې خلک  ډیر په غصه کړل او ايپي فقير په وینه او مشرۍ یې د انگریزانو پر ضد جنگ پيل کړ- انگریزانو پر دې جنگ  کې ۳۶ بټالین پیاده ځواک، نژدې خپل ټول هوايي ځواک، او توپخانې او د کمکي ځواک یوه ښه برخه يې پر شمالي وزیرستان کې استعمال کړله- دا جنگ یو کال وشو انگریزانو ډیر کوښښ وکړو چې ايپي فقير ونیسي خو دې کې بریالي نه شو- او ايپي فقير د وزیرستان په غرونو کې پټ شو-

په دويمه نړيواله جگړه کې د متحده  ځواکونو (المان، ایټالیې، او نورو) هڅه دا وه چې د ايپي فقير په مشرۍ د پښتونخوا پښتانه د هند د انگریزانو په ضد راولاړ شول خو چې کله المان په روسیې حمله وکړه نو دا کار ناشونی پاتې شو-

کله چې په ۱۹۴۷ کې پاکستان د انگریزانو د میراث مالک شو، نو ايپي فقير د پښتنو د پاره د بیل هیواد غوښته وکړه، هغه د پښتونستان اعلان وکړ او ملي جرگه  ئې جوړه کړله او پخپله د دې ولسمشر شو- په ۱۹۴۸کال کې ايپي فقير دته خیل ونیو- که څه هم چې پاکستان کې د انگریزانو په شان زور نه وو خو د انگریزانو په شان ئې پر وزیرو باندې هوائي بریدونه کول-
== مړينه ==
ايپي  فقير  کال ۱۹۶۰   کښې  مړ شو- 
-

{{پښتانه}}

[[وېشنيزه:اتلان]]
