د '''حاجي ميرزالي خان وزير‎''' يا '''مرزا علي خان''' بل نوم '''ايپي فقير''' وو کوم چې به په انګرېزي ژبه کې کارېدو. ايپي د يو کلي نامه ده چې د [[ميرعلي]] ښارگوټي سره نژدې په شمالي وزيرستان کې د [[بنو]] او [[رزمک]] په واټ باندې پروت دی او دغه د ميرزالي خان د  اوسيدنې ځای وو- بعد کې ميرزالي خان [[گوروېک]] ته ولاړو چېرې يې چې د [[پښتونستان]] تحريک بنسټ کښېښدو.

== مخينه ==
لکه څنګه چې د ميرزالي خان د زېږيدنې صحيح کال  نه دی معلوم خو دومره معلومه  ده،  چې ۱۸۹۲ - ۱۸۹۷  کالو په منځ  کښې د توري خېل  وزیرو د مداخېل  برخه کې د بنگل خېل  خاندان کې  پیدا شوی وو- په  دې کلي کې هغه  ورو ورو په داوړو قام کې د برخې څښتن  یا بزرگ  مشهور شو-

مارچ ۱۹۳۶ په بنو کې يوه واقعه وشوه  چې  د ميرزالي خان ژوند لاره یي بدله کړله- دا پېښه د یوې ښځې [[اسلام بي بي]] محاکمه  وه- دا پنځلس کلنه  ښځه، چې مخکې هندوه وه او د يو هندو میرمن وه، د یو ښوونځي پښتون ښوونکي سره وتښتيده او مسلمانه شوه او نوم یې د چند بي بي نه  پر  اسلام  بي بي  واړاوه- دا محاکمه هندو وگټله اسلام  بي بي هغه ته واپس کړې شوه او پښتون ښوونکی بندي شو-

دغه خبرې  د  سيمې خلک  ډیر په غصه کړل او ميرزالي خان په وینه او مشرۍ یې د انگریزانو پر ضد جنگ پيل کړ- انگریزانو پر دې جنگ  کې ۳۶ بټالین پیاده ځواک، نژدې خپل ټول هوايي ځواک، او توپخانې او د کمکي ځواک یوه ښه برخه يې پر شمالي وزیرستان کې استعمال کړله- دا جنگ یو کال وشو انگریزانو ډیر کوښښ وکړو چې ميرزالي خان ونیسي خو دې کې بریالي نه شو- او ميرزالي خان د وزیرستان په غرونو کې پټ شو-

په دويمه نړيواله جگړه کې د متحده  ځواکونو (المان، ایټالیې، او نورو) هڅه دا وه چې د ميرزالي خان په مشرۍ د پښتونخوا پښتانه د هند د انگریزانو په ضد راولاړ شول خو چې کله المان په روسیې حمله وکړه نو دا کار ناشونی پاتې شو-

کله چې په ۱۹۴۷ کې پاکستان د انگریزانو د میراث مالک شو، نو ميرزالي خان د پښتنو د پاره د بیل هیواد غوښته وکړه، هغه د [[پښتونستان]] اعلان وکړ او ملي جرگه  ئې جوړه کړله او پخپله د دې ولسمشر شو- په ۱۹۴۸کال کې ميرزالي خان دته خیل ونیو- که څه هم چې پاکستان کې د انگریزانو په شان زور نه وو خو د انگریزانو په شان ئې پر وزیرو باندې هوائي بریدونه کول-

== مړينه ==
ميرزالي خان کال ۱۹۶۰   کښې  مړ شو- 

{{پښتانه}}

[[وېشنيزه:اتلان]]
