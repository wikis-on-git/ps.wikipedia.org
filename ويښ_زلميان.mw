ويښ زلميان له لومړي سره يوه فرهنگي او په راوروسته کې يوه سياسي ټولنه وه، چې زموږ د ولس د تاريخي، ټولنيزو او سياسي شرايطو د بدلون او تکامل څخه د اعليحضرت [[محمد نادر شاه]] د سلطنت په لومړيو وختونو کې د [[محمد گل خان مومند]] او [[سردار محمد داود خان]] د تنظيمه رياستونو په وخت کې په کندهار او ننگرهار کې رامنڅته شو. په کندهار کې دپښتو انجمن او پښتو مجلی د خپريدلو،شعراو ادبی محافلو جوړولو علم او عرفان د پلوشو خپرولو، ميلو او ساتيريو لکه سترنج، ملی ترانو او شعرونو ويلو دمجلسونو د دائرولو په ضمن کې انکشاف او ترقي وکړه حکومت چې د داسې اصلاحي او ملی ټولنو د جوړولو سره پوره علاقمندي ښکاره کوله. د دغی ټولنی مهم غړی يې وخت او ناوخت دربار او خپل حضور ته بلل، د تقديرولو او نازولو علاوه يې په ځينو دولتي اوملی چارو کې مشوره او مرسته ځني غوښته. د همدغه جلب او جذب له مخی وچې په کندهار کې دوی شهرت و موند او يو کشمير ورشنفکر او وطندوستو ځلميانو د هغی د مرام په پرمخبيولو کې فعاله ونډه اخسته چې دشاه بازار د عبدالرحمن دندان ساز دکان د رخصتيو په ورځو کې تفريح ځايونه او د ميلمستيا محفلونه  د هغوی د ناستې او ولاړی ځای و. دغو مجلسونو ته محمد رسول پښتون، [[عبدالحی حبيبي]]، [[مولوی حاجي عطا محمد]]، مدير [[غلام جيلاني الکوزی]]، حاجی [[محمد انور خان اڅکزی]]، [[مولوی بهرام اڅکزی]]، [[عبدالهادي خان هادي]]، [[عبدالشکور رشاد]]، [[محمد ابراهيم خواخوږى]]، [[آغا محمد خان کرزی]]، [[محمد علم بڅرکی]]، [[محمد حسين ريدي]]، [[صوفی ولي محمد]]، وکيل [[نور محمد خان پوپل]]، [[نور احمد شاکر]]، [[محمد آصف خان]]، [[محمد رسول مسلم]]، حاجی خدای دوست، محمد علی سترنجباز، د ده خواجې حضرتانو رفيع الدين آغا، محمد يوسف آغا، قاضي عبدالصمد او نور هر کله حاضرېدل. 

د دوهمی عمومی شخړی وروسته چې په [[اسيا]]، [[افريقا]] او لائينی امريکی کې د آزادۍ او ډيموکراسي مبارزو زور واخست. د ملی حکومتونو د جوړولو او مطلقيت د مهارولو د پاره تاوده او ساړه جريانونه پيدا شول. د افغانستان شاوخوا سياسي او اجتماعي حالت هم ورسره بدل شو. د هېواد يو شمير ځلميانو چې د ويښو ځلميانو په نامه يې په اخبارونو او محفلونو کې شهرت درلود، د ( ۱۳۲۷ ش)کال د جوزا د مياشتی په اوومه د ويښو ځلميانو د تدارک د کميسون د لارښوونی له مخې د کندهار، ننگرهار او کابل يو شمير ادبی او عرفانی ملگرو لکه [[عبدالرؤف بينوا]]، [[فيض محمد انگار]]، [[نور محمد ترکی]]، [[قيام الدين خادم]]، [[صديق الله رښتين]]، [[گل پاچا الفت]]، [[نيک محمد پکتيانی]]، [[محمد ارسلان سليمي]]، [[عبدالقدوس پرهيز]]، [[ابوالحسن هزاره]]، [[پاينده محمد روهيلي]]، [[محمد ولي ځلمی]]، [[عطا محمد شېرزی]]، [[محمد طاهر تائب]] او ځينو نورو ليکوالانو او روشنفکرانو، د موسی کنگری غړو چې شمير يې دوه ويشتو تنو ته رسيده، د دارالامان په افشار کې د [[عبدالمجيد زابلي]] د نوی تعمير پروژی په يوه سالون کې د ماسپښين پر دوو بجو د ويښو ځلميانو د جوړولو او بيلو ولايتونو د نمايندگانو راغونډولو طرح وړاندی شوه، چې يوه يې د [[عبدالروف بينوا]] او [[نور محمد تره کی]]، بله يې د قيام الدين خادم او دريمه يې د صديق الله رشتين په حمامي وه. لومړی يې مترقي او عصری، دوهمه يې ملی اوو طنی،دريمه يې مذهبی لو کلتوری رنگ درلود. د زيات بحث او جر وروسته د ټولو طرحو د مهمو مادو په گډون پر دغو ټوکو موافقه راغله: 

د اسلام او مشروطه شاهی او د پاچاهي مقام درناوی، د دولت د دروگونو قواؤ ترمنځ لکه اجرئيه، تقنينيه، قضائېه تفکيک او بيلوای او دهغوی حقوق او صلاحيتونه ټاکل، د ازادو انتخاباتواو لويی جرگی د لاری د وخت د ايجادباتو سره سم په اساسي قانون کې تعديلات راوستل او په هغو عمل کول، د علم او معارف خپرېدل، د مطبوعاتو، فکر او بيان آزادۍ تضمينول، د هر ډول نژادي، لسانی، منطقوي تبعيضاتو څخه ژغورېدل، د قانون په واسطه د افرادو طبيعی او اجتماعي حقوق تسجيليدل، ظلم، رشوت، قاچاق او بی عدالتيو سره مبارزه کول، د ژوندانه په مسير کې د افراط او تفريط څخه ډډه کول، د حرفت او صنعت رواجول، په هېواد کې دهر چاله پاره د کار د زميني برابرول، د کارگرو او بزگرو حقوق، اقتصادی او زراعتي اصلاحاتو ته پاملرل، د موهوماتو او مزخرفاتو سره مجادله کول، د ملی ژبی پښتو او [[پښتونستان]] د ملی خودارديت پرننگه درېدل، د بشر د حقوق د اعلاميي او بين المللي صلح او سلم غوښتل او په عملی صورت بې تطبيقول. 

ويښ ځلميان په لومړی سرکی يوه متجانسه او پيېلي ټولنه نه وه. په هغی کې دهری طبقی او قشرونو افراد موجود وو. له همدی کبله ځينو دولتی او رسمی عناصرو سعی کوله چې په راس کې يې واقع سي او هغه دخپلی طبقی په گټه وڅرخوی خو دغه نهضت نور د اجتماعی افکارو ا طبقاتي خاصيتونو داسي مرکز وگرځيد چې د مطلقيت، استعمار او ستثمار توجه يې ځان ته جلب کړه. 

ويښ ځلميان چې په کال ( ۱۳۲۷ ش) کې د يو مرکزی متحدی ټاکلی سياسي ټولنی په څير را ووتل، دهغه کيڼ اړخ خوار يکښانو او محرومو طبق په گته فعاليت کاوه. دوی د ملی شورا د اوومی دوری په انتخاباتو کې فعاله برخه درلوده. د دوی د مبارزوله کبله د مطبوعاتو قانون نافذ سو، ملی اخبارونه را ووتل، د سرمايوی او اجتماعی اصلاحاتو د پاره لاره اواره سوه خو د دولتی مداخلو او دهغی ټولنی د ځينو افرادو د اشتباهاتو له مخی يې خپله وظيفه څرنگه چې ښايي مخی ته نه شوه بيولای او دولت هم دخپلی ډيموکراسي او عدالت شعاری د پلان پر مخبيولو په لار کې د ډول ډول موانعو او مشکلاتو سره مخامخ شو چې د عمومي بی امنيتی د راتلوويره ځنی پيدا کيده نوکرار، کرار يې دخپلې ډيموکراسي د کمبلی په ټوليدلو پيل وکړ او هغه کسان يې چې په قصدی او يا غير قصدی توگه ددی کړنلاری خنډ گرځيدل په هغويي د اوږدی او لنډی مو دی جيل خانی وليدی.

[[وېشنيزه:ويښ غورځنگونه]]
