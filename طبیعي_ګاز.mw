طبیعي ګاز Natural Gas

بې رنګه پۀ لؤړه کچه د اور اخیستنې وړ هایدرو کاربن ګاز دی. پۀ اساسي توګه میتان (methane) او ایتان (ethane) پکې شامل وي. د پیټرولیم یو ډؤل ګڼل کېږي، کوم چې لۀ خامو تېلو سره ګډ پیدا کېږي. طبیعي ګاز امکان لري، چې د فشار لۀ امله د خامو تېلو پۀ ذخیره کې له خامو تېلو سره حل شوی پیدا شي او یا هم د خامو تېلو لۀ پاسه پیدا شي. کله کله لۀ خپل ځان سره پروپېن او بېوټېن مایع هم لري او لۀ همدې امله ورته لوند ګاز نوم اخلي دا ډؤل ګاز ډېر وخت د خامو تېلو پۀ ذخیره کې موجود وي او (associated gas) پۀ نامۀ یادېږي. کوم ګاز سره چې تېل نۀ وي، د (Non associated gas) پۀ نامۀ پېژندل کېږي. د داسې ذخیرې ګاز ته چې لۀ تېلو سره نۀ وي نښتې د وچ ګاز نوم اخیستل کېږي.

طبیعي ګاز په لمړي ځل په ایران کې له زېږېدیز کال د ۲۰۰۰ او ۶۰۰۰ کاله وړاندې ترمنځ موندل شوی. ډېرو پخوانیو لیکوالانو لیکلي چې طبیعي پېټرولیم په منځني ختیځ کې او یا په باکو کې چې اوسمهال ازربایجان ده پیدا شوي. پوهان ګمان کوي چې ممکن پخوانیو اور پرسته ایرانیانو له ګاز څخه د دایمي اور لګونې په توګه د عبادت لپاره کار اخیستی وي. په چین کې داسې اسناد موندل شوي چې د چین خلکو له زېږېدیز کال څخه ۹۰۰ کاله وړاندې د ګاز په اړه لیکل کړي او د ګاز د ذخیرې لپاره یې تر ۱۵۰ متره پورې ځای ژور کړی وو.

په اروپا کې خلک له طبیعي ګاز سره تر هغه وخته پورې نا اشنا وو کله چې په ۱۶۵۹ کال کې انګلستان کې کشف کړ خو بیا هم په پراخه کچه ونه کارېده او د طبیعي ګاز پر ځای به له کاربنایز شوو سکرو ګاز اخیستل کېده کوم ته چې انګرېزانو د ټاون ګاز (town gas) نوم اخیسته. ټاون ګاز په اروپا کې لمړی سونګ توکي وو چې له ۱۷۹۰ څخه را په دېخوا یې د اروپا کوڅې او کورونه روښانه کول. سوداګریز طبیعي ګاز په لمړي ځل په ۱۸۲۱ کې په شمالي امریکا کې سوداګریز شو کوم ګاز چې د نیویارک په فرېډونیا کې په یوه ژوره څاه کې موندل شوی وو او د وړو کانالونو له لارې کورونو ته د رڼا او پخلنځي لپاره انتقال شوی وو.
==تړلې لیکنې==
[[پټرول]]
[[ډیزل]]
