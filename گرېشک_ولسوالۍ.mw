'''گرېشک ولسوالۍ''' د [[افغانستان]] د [[د هلمند ولايت|هلمند]] ولايت یوه ولسوالۍ ده. په دې ولسوالۍ کې د مېشتو خلکو شمېر ۱۶۶،۸۲۷ وگړو ته رسېږي.<ref>http://www.mrrd-nabdp.org/Provincial%20Profiles/Helmand%20PDP%20Provincial%20profile.pdf</ref> 
گرېشک ولسوالۍ چي رسمي نوم یې نهرسراج ولسوالي دی. دا ولسوالۍ د هلمند ولایت تر ټولو ګڼمېشته او ستراتیژیکه ولسوالي ده، چي یو وخت د هلمند مرکز هم دا و. 
دا ولسوالۍ ۱۶۶۳ کیلومتره مربع مساحت لري. چي له ښار پرته نوري ټولي سیمي یې کلیوالي او کرنیزې ځمکې دي. دا مهال ۱۷۲۴۱۹ جریبه کرنیزه ځمکهلري، چي دا ټوله ځمکهد ۱۵۶۵۵ کسانو په نومونو ثبت ده. دې ولسوالۍ څلور خواوي په دې ډول دي: غرب ته نادعلي ولسوالي او مرکز لښکرګاه، شمال ته نېمروز، ختیځ ته یې روزګان او یو څه د کندهار ولایت برخي او جنوب ته یې لښکرګاه او د کندهار میوند ولسوالۍ پرته ده. 
خلک یې زیاتره په زراعت بوخت دي، چي غنم، جوار، پیاز، پنبه، مۍ او نورې غلې دانې یې عمومي کر دی، خو کوکنار هم په کي په پراخه کچه کرل کیږي. 
عمومي سیمي یې له زنبلي، میرمند اب، مالګیر، سپین مسجد، حیدر اباد، یخچال، ده ادم خان او  اوبازان څخه عبارت دی او په دقیق ډول ۸۰۷ عمده کلي لري، چي د نفوسو شمېر یې ۱۱۰۳۰۰ تنه ته رسیږي چي ۹۵ یې پښتانه او ۵ سلنه یې تاجک، هزاره، ترکمن او نور توکمونه میشت دي. خلک یې تر نورو ولسوالیو په پرته زیات له زده کړي سره مینه لري دم ګړی پکي ۴۳ ښوونځۍ فعال دي چي مشهوري یې میخانکي لیسه، ابولفتح بستي لیسه او لو ادې لیسې څخه ده عبارت دی، چي یادو لیسو کي د نجونو لیسې هم شاملي دي. دم ګړي لا هم ډیری شمیر ښوونځي تړلی. د گرېشک ولسوالۍ اطرافي تقریباً تر نیمه زیاته برخه د دولت له کنټروله وتلې او طالبانو په ولکه کي ده. دلته د ظاهر شاه د پاچاهي پر مهال دلته د مالوچو یوه فابریکه هم فعاله وه چي اوس له فعالیته لوېدلې. د کابل کندهار لویه لار ددې ولسوالۍ پر سینه تیریږي او دهلمند سیند یې په پښو کي تیریږي. له مدې سینه بیله سوې ویاله(بغرا) هم ددې ولسوالۍ په بازار کي تېره سوې، چي د بریښنا لپاره هم ورباندي بند جوړ دی او فلحاله ورنه گرېشک هره شپه روښانه وي.



== دا هم وگورۍ ==
* [[د افغانستان ولسوالۍ]]
==ماخذونه==
* د احمد شاه پاڅون ځاني یادښتونه،
* د ګرېشک ولسوالۍ د کرنې مدیر حاجي عبدالله ځانګړي یادښتونه.
== سرچينې ==
{{reflist}}



{{کينډۍ:د هلمند ولسوالۍ}}
{{Afghanistan-stub}}
[[وېشنيزه:د هلمند ولايت]]
[[وېشنيزه:د افغانستان ولسوالۍ]]
