
'''پروېز مهجور خېشکي''' ([[زوکړه]] ۱۳۳۱ لمريز لېږدي [[کال]]- [[مړینه]] د ۱۳۹۹ لمريز لېږدي کال د [[وږی (مياشت)|وږي]] ۱۶)، (۱۹۵۲-۲۰۲۰ زېږدي کلونه) د [[افغانستان]] د پښتو ژبې [[شاعر]] او [[ليکوال]] وو.  

==مخينه== 

د پښتو ژبې مشهور لیکوال، شاعر او څېړونکی ډاکټر پروېز مهجور خېشکي د [[نوښار]] د خېشکي کلي اوسېدونکی وو، چې په پښتو او اردو ژبو کې یې له پېښور پوهنتونه ماسټرۍ اخيستې وې او بیا یې د ارزاني خوېشکي پر شاعرۍ پي ایچ ډي‌ کړې وه.

ډاکټر مهجور په پیل کې شاعري کوله خو بیا یې وروسته خپل ټول پام د څېړنې او په تېره د [[تصوف]] په اړه څېړنې ته واړوله چې تر اوسه یې په لسگونو مقالې لیکلې او چاپ شوې دي. هغه په ۱۹۸۸ ز کال کې د پېښور په پښتو اکېډمۍ کې د جونېر ریسرچ افسر په توگه په نوکرۍ لگېدلی وو او بیا یې ۱۴ کاله له اکېډمۍ سره د یو څېړونکي په توگه بېلابېل خدمتونه کړي او تر ۲۰ زیات يې د پي ایچ ډي او ایم فل شاگردان روزلي دي.

د مهجور خېشکي په چاپ شويو کتابونو کې «د ښاد محمد دیوان»، «د پښتو ژبه» (له ډاکټر خیال بخاري سره مشترک کتاب)، «د علي محمد مخلص د دیوان تدوین، تحقیق او تصحیح»، «د ارزاني خېشکي کلیات: پي ایچ ډي مقاله»، «د [[ميرزا خان انصاري]] دیوان: تحقیق او تصحیح»، «رحمان فن اور شخصیت» اردو کتاب او ځینې نور شامل دي.

ډاکټر پروېز مهجور په ۱۹۶۹ ز کال کې د «پښتو ادبي ټولنه خېشکي» جوړه کړې وه او د دې تر څنگ یې په «ارزاني ادبي جرگه» کې هم ادبي فعالیتونه کړي وو.  

==دندې== 

==مړينه== 

==چاپ شوي نښيرونه يې== 
۱-د ښاد محمد دیوان. 

۲-د پښتو ژبه. 

۳-د علي محمد مخلص د دیوان تدوین، تحقیق او تصحیح. 

۴-د ميرزا خان انصاري دیوان، تحقیق او تصحیح. 

۵-    
==اخځليک==

۱- https://www.voadeewanews.com/a/5572607.html 

۲-



[[وېشنيزه:پښتانه شاعران]]
[[وېشنيزه:پښتانه ليکوال]] 
[[وېشنيزه:پښتانه]] 
[[وېشنيزه:افغانان]]
